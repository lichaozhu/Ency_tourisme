<?xml version="1.0" encoding="UTF-8"?>
<article id="it_BR_23-142_Io_0" source="https://journals.openedition.org/viatourism/1033" lang="it">
    <meta>
        <extraction>2021-05-26</extraction>
        <DOI>https://doi.org/10.4000/viatourism.1033</DOI>
        <revue>Viatourism</revue>
        <numero>3</numero>
        <annee>2013</annee>
    </meta>
    <traductions>
        <original lang="fr" source="1023">
            <traducteur nom="Dallari" prenom="Fiorella" />
            De l’aménagement des circuits à la réinterprétation des lieux visités : invention d’un espace-temps touristique en pays lobi burkinabè
        </original>
        <traduction lang="en" source="1028">From the organizing of tours to the reinterpretation of visited places: Invention of a touristic space-time in the Lobi country of Burkina Faso</traduction>
    </traductions>
    <auteurs>
        <auteur nom="Royer" prenom="Bertrand">
            <oeuvres>
                <publication id="fr_BR_22-134_Db_1" source="https://journals.openedition.org/viatourism/1023" lang="fr">De l’aménagement des circuits à la réinterprétation des lieux visités : invention d’un espace-temps touristique en pays lobi burkinabè</publication>
            </oeuvres>
            <description>
                Dottorando presso il Centro di Ricerche e Studi Antropologici (CREA) di Lione 2, Bernard Royer porta a compimento la sua tesi finale dedicata alla valorizzazione del turismo del patrimonio culturale nella regione sudoccidentale del Burkina Faso. Autore di vari articoli e relazioni sul tale soggetto, egli insegna etnologia, insegnamento affidatogli da differenti istituzioni (Università Lione 2, Scuola Nazionale di Arcitettura di Saint Etienne, Istituto di Formazione in scienze infermieristiche). 
            </description>
        </auteur>
    </auteurs>
    <titre>Itinerari e luoghi visitati tra organizzazione e reinterpretazione: creazione di uno spazio-tempo turistico nei villaggi lobi di Burchina Faso</titre>
    <resume>
        Nei villaggi lobi di Burkina Faso nuovi flussi turistici e conseguenti fenomeni di patrimonializzazione vanno disegnando un assetto regionale che risponde al modello turistico tradizionale legato alle “cose da vedere e da fare”. Dallo spazio museale a quello del villaggio, le relazioni tra i diversi protagonisti assumono una forma sempre più formale e standardizzata, anche se ogni singola situazione lascia intravvedere margini di manovra e sperimentazioni in atto. Nel mettere a fuoco l’analisi dell’interpretazione dei luoghi visitati, il contributo mostra come si inventa e si costruisce uno spazio-tempo dell’incontro tra turisti e attori locali nel contesto di un turismo culturale emergente.
    </resume>
    <corps>
        <paragraphe num="1">
            Il turismo in Burkina Faso si basa principalmente sull’offerta di eventi con cadenza biennale e con altre manifestazioni tematiche di maggiore importanza nell’ambito dell’Africa occidentale (FEStival Pananafricano del Cinema di Ouagadougou, la Settimana Nazionale della Cultura, le Notti Atipiche di Koudougou, il festival Yeleen a Bobo Dioulasso, ecc.). Sulle brochoures, poi, che promuovono la pianificazione di un soggiorno sul territorio nazionale, vengono presentati dei loisirs nell’ambito di un turismo cinegetico e di contemplazione nei parchi, nelle riserve e nei grandi spazi del Sahel settentrionale. Queste due forme così diverse di turismo (la prima che privilegia un’esperienza urbana e di festa rispetto alla seconda che propone la scoperta solo della natura selvaggia) lasciano spazio per lo sviluppo di un turismo rurale che non si adegua a una tipologia dualistica.
        </paragraphe>
        <paragraphe num="2">
            Nella regione sudoccidentale del Burkina-Faso, nell’area circostante e nella città di Gaoua, i flussi turistici non sono attirati né da feste o spettacoli e neppure da quei momenti di esaltazione collettiva che sono così ambiti dagli amanti dei festival. Se è chiaro che non c’è nessun evento importante a giustificare le motivazioni del viaggio, comunque non si tratta neppure di un vacanza alla ricerca di esperienze contemplative, basate cioè solamente sulla visione di panorami infiniti, orizzonti sconfinati o ambienti naturali. Scoprire l’Africa dei villaggi, i modi di vita dell’agricoltura e il saper-fare contadino, il turismo rurale e di comunità del Burkina Faso, significa proporre al visitatore un altro tipo di “sguardo turistico” (Urry, 1990), un’organizzazione e delle azioni specifiche.
        </paragraphe>
        <paragraphe num="3">
            Dalla scelta delle destinazioni, effettuata in funzione alla loro posizione reciproca, quali sono le immagini e gli immaginari messi in atto per rendere attrattiva la regione sudoccidentale del Burkina Faso ? Dal “dialogo delle culture” all’ “incontro tra i popoli”si può constatare che l’immaginario del villaggio africano come espressione di “autenticità” è centrale nel linguaggio promozionale. Alcuni villaggi dei “paese lobi”, considerati intatti rispetto agli effetti devastanti della “surmodernité” urbana che ha causato i “non-luoghi” e il non-senso dell’agire umano (Augé, 1992), vengono esibiti come isole culturali, ideali per un turismo etnico. Nel tentativo di compiere un “ritorno alla realtà” (Bensa, 2006), nell’ambito spazio-temporale delle visite organizzate, la ricerca etnografica evidenzia una scenografia mirata al turismo e al patrimonio locale che mappa un <em>tour</em> del “paese lobi”. Espressione di logiche sociali micro e macro, questi circuiti di fatto mettono in essere una riconfigurazione turistica sulla base di una selezione di luoghi legati tra di loro da un percorso. Lo studio di questo quadro regionale permette in primo luogo di spiegare le condizioni in cui si svolgono le pratiche turistiche, per poi riflettere sulla dimensione etica dell’incontro, inteso non più come scambio di culture e popoli, ma sulla base di coloro che partecipano effettivamente : i turisti, le guide e gli abitanti del villaggio.
        </paragraphe>
        <section niveau="h1">Dal turismo rurale all’etnoturismo: il tour del Lobi </section>
        <paragraphe num="4">
            In aree rurali, la strategia turistica si basa su una capacità di attrarre non tanto sulla base di un monumento o di un luogo profondamente simbolico<a class="footnotecall" href="#ftn1" id="bodyftn1">1</a>, ma piuttosto sull’insieme di un territorio grazie alla suo riconoscimento (Amirou, 2005), poi alla valorizzazione delle specificità culturali dei suoi abitanti. Per l’attuale ministro della cultura e del turismo del Burkina Faso “in un paese dove i quattro quinti della popolazione vive in campagna […] la scelta politica nazionale in campo turistico è senza alcuna incertezza per un turismo culturale in grado di permettere la scoperta degli usi e costumi del Burkina<a class="footnotecall" href="#ftn2" id="bodyftn2">2</a>”. Infatti in questa visione la fruizione turistica e del patrimonio culturale assume una forma spaziale decentrata e diffusa, uscendo dalle città e diffondendosi nelle provincie e sub-regioni, sino ai confini, da una parte e dall’altra e anche al di là delle frontiere fra gli Stati. Nella scelta delle destinazioni turistiche, turisti e agenzie di viaggio puntano sempre di meno a un territorio nazionale nel suo complesso, ma piuttosto una o più regioni specifiche. Infatti durante i loro soggiorni in Africa occidentale, i turisti non visitano il Mali, il Burkina Faso, il Ghana, ecc., ma piuttosto il « paese dei dogon », il « paese tuareg », il « paese senoufo », il « paese ashanti » e altro. Senza voler parlare di una competizione tangibile o addirittura di una classificazione di questi “terroir”, in relazione ad una loro eccellenza come destinazione, i turisti e le agenzia di viaggio sono sempre più interessati da ‘una realtà territoriale riconosciuta per il suo marchio, per la sua immagine’ (Bédard, 2011).
        </paragraphe>
        <section niveau="h2">Immaginario dell’incontro e del villaggio africano</section>
        <paragraphe num="5">
            Tra la frontiera del Ghana e della costa d’Avorio, la regione Sud-Est del Burkina Fasosi presenta poco urbanizzata e popolata soprattutto da una popolazione che vive di una agricoltura di sussistenza (miglio, sorgo, igname..). Le diverse minoranze culturali considerate come “autoctone<a class="footnotecall" href="#ftn3" id="bodyftn3">3</a>” sono raggruppate a partire dall’epoca coloniale e dalle prime inchieste etnografiche, con una denominazione dal forte contenuto ‘mitopoietico’ (Ciarcia, 2002) : i ‘popoli del ramo lobi’ (Labouret, 1931). Riconosciuto come una destinazione “autentica”, il “paese lobi” è, secondo il ministro della cultura, fortemente vocato per un turismo che appoggia “l’incontro tra i popoli”.
        </paragraphe>
        <paragraphe num="6">
            A tale tema dell’ ”incontro” (soprattutto quando si riferisce ai “popoli” nella loro totalità) fanno riferimento sia gli attori pubblici che gli imprenditori privati, approccio che suppone una netta distinzione tra visitatori e visitati (outsiders e insiders- n.t.) e quindi modalità di mediazione che non si ritrovano nel contesto urbano nel medesimo modo. Al di fuori delle città, il turismo assume in Africa i caratteri di un “etno-turismo”, nutrito e plasmato da un immaginario esotico di un altrove culturale. Gli autori della guida di viaggio <em>Le petit Futé</em> affermano per esempio che “ la visita dei villaggi Lobi offre una delle più affascinanti esperienze ‘etniche’ del Burkina Faso. […] L’incontro è spesso autentico e commovente […]” (Auzias et Labourdette, 2011, p. 255). Un turismo retorico dell’alterità sostiene l’idea che ci sono degli universi socio-culturali radicalmente differenti, la cui scoperta può essere acquisita come un loisir. Il contenuto della visita è quindi costituito dall’incontrare gli aspetti più tradizionali della o delle società locali e il “villaggio africano” diviene il modello di riferimento in termini di contenitore. Come avviene nel turismo rurale in Francia e in Europa in generale, le comunità di villaggio divengono “oggetto del desiderio” (Rautenberg et al, 2000 &amp;amp; Laferté e Renahy, 2003) e le campagne africane divengono riferimento di un nuovo turismo etnico. Rafforzati dal fatto che nessuno dei “villaggi africani” sia divenuta una meta a sé stante, i “villaggi lobi” del Burkina Sud-Ovest con i messaggi promozionali costituiscono agli occhi di tutti gli archetipi di un’Africa primitiva (Amselle, 2010), ancora allo stato vergine sul piano culturale. La vivacità delle credenze animiste, lo spirito di opposizione e di indipendenza dei popoli del Sud-Ovest sono divenuti argomenti di marketing e presentati come garanti di un incontro interculturale autentico. La promozione turistica dell’Africa rurale ricrea l’idea del villaggio africano come “entità atemporale il cui esistere non è influenzato dalla storia” (Amselle 2010, p. 99). Queste rappresentazioni supportano l’idea di luoghi interclusi e protetti, dove il visitatore potrà abbandonarsi a un “sogno esotico” (Jolly, 2007), non più solo ascoltato alla radio, museale<a class="footnotecall" href="#ftn4" id="bodyftn4">4</a> o virtuale (Cros e Mégret, 2011), ma reso accessibile dal viaggio organizzato. All’industria turistica il concetto di “villaggio” fornisce i riferimenti geografici necessari ad ogni localizzazione, ma anche i riferimenti cognitivi e logici in grado di ancorare le visite alla realtà dei luoghi attraversati. Per quanto riguarda la valorizzazione turistica dell’ambiente rurale, questo concetto corrisponde all’involucro umano e materiale che dà sostanza e corpo alle narrazioni promozionali.
        </paragraphe>
        <paragraphe num="7">
            Nell’ambito globale e competitivo del viaggio organizzato, il villaggio sottende un immaginario condiviso a volte dai turisti, dai TO e dalle agenzie di viaggio. Tuttavia, per i villaggi in questione, se esiste un’area ben definita del villaggio, la visita, sia che si tratti di una visita turistica o di altra natura, richiede una capacità organizzativa faticosa, addirittura incredibile. Nel “paese lobi”, il significato di Di (tradotto con la parola di villagio) “non si basa su un criterio topografico, come in Europa […] Non c’è una piazza centrale o un edificio comune” (Meyer, 1981, p. 19). Le abitazioni si presentano, distanti l’una dalle altre e a pianta allentata, e sono più o meno autonome, tanto che “non è possibile per uno straniero, sia che sia lobi o europeo, comprendere dove finisce un villaggio e dove comincia il successivo.” (Meyer, ibid). Di conseguenza, quando i visitatori si recano dalla famiglia di Dihounté Palenfo, nei discorsi di ciascuno dei protagonisti, i turisti visitano non il cortile di un artigiano fra gli altri, ma Tambili, il villaggio degli scultori. Poi, continuando la visita, i gruppi si fermano successivamente in più luoghi specifici, diventati per le necessità della messa in scena turistica il villaggio dei cestai, quello dei ceramisti o quello degli indovini<a class="footnotecall" href="#ftn5" id="bodyftn5">5</a>. Come sottolineano correttamente Anne Doquet e Olivier Evrard (2008, p. 12), “il turismo porta invero a discorsi nuovi sui luoghi e si basa in realtà su un processo di valorizazione legato alla persona che ne fa la sua propria validazione”.
        </paragraphe>
        <section niveau="h2">Dalla selezione alla valorizzazione dei luoghi: i circuiti turistici</section>
        <paragraphe num="8">
            Come potremo verificare, c’è di certo una “ricreazione dei luoghi” (Franklin, 2008) da parte e per il visitatore, ma la comparsa di qualche abitazione famigliare sulla scena del turismo internazionale non avviene ex-nihilo. La loro reputazione e la legittimità dei servizi turistici che vengono erogati, mettono in luce un processo storico di selezione e patrimonializzazione degli elementi ritenuti più signicativi dell’identità locale.
        </paragraphe>
        <paragraphe num="9">
            Senza qui dilungarci sulle dinamiche esterne ed interne che governano l’invenzione del patrimonio del Lobi (Royer, 2012), l’obiettivo è di esaminare non tanto il contenuto e i molteplici valori di ciò che va in scena, ma la scena stessa nella sua dimensione turistica e “comunicative” (Cohen, 1989). A scala regionale, questa messa in scena costruisce un”decoro spaziale” … “simile ad un teatro” (Raffestin, 1986, p. 15), all’interno della quale ogni luogo di visita diviene il supporto di una rappresentazione particolare di alterità. La drammatizzazione turistica delle identità e dei territori suppone, infatti, per gli operatori turistici, di identificare degli ambiti dove saranno presentate la produzione culturale insieme ad oggetti e saper-fare tradizionale. Rese allettanti dal gioco promozionale, le pratiche come la scultura o la divinazione suscitano un interesse crescente nei turisti. <span lang="en" xml:lang="en">Questo “sguardo esterno”contribuisce a scala locale a far emergere e a differenziare i luoghi (Gravari-Barbas et Violier, 2003, p. 13), come ad un processo gerarchico. </span>Più visibile che altri, questi luoghi accessibili al pubblico, sono indicati come turistici e collegati tra di loro da un percorso. Dal centro urbano verso le periferie rurali, i circuiti utilizzati dai visitatori disegnano così uno schema regionale, una scenografia turistica, sul modello classico del “vedere-fare”.
        </paragraphe>
        <paragraphe num="10">
            Prima di considerare il ruolo degli attori e degli spettatori di questa scena, lo studio dei circuiti in termini di caratteristiche spaziali e temporali è in grado di spiegare le condizioni in cui si svolgono gli incontri e gli scambi turistici. In questo sistema regionale di ospitalità e di avviamento dei visitatori verso le periferie rurali, la piccola città di Gaoua – sede principale di ristoranti e alberghi nella regione – è un piccolo centro turistico, dove si organizza il tour del “paese lobi “. Con i suoi due hotel e il museo, Gaoua rappresenta un punto di partenza o di arrivo per i gruppi di visitatori che effettuano nel “villaggio lobi” una tappa che non supera mai, se non raramente, due notte in hotel. Le guide programmano una o due escursioni giornaliere e i turisti “si fanno” il “paese lobi” in qualche ora, prima di proseguire la strada in direzione di Banfora, verso est nel “paese gouin”, o più a nord nella regione di Tiebelé, nel “paese kassena”. Contrariamente a quanto avviene nell’ambito del turismo culturale e di comunità (Chabloz, 2006, per il Burkina) quali forme “alternative”, nei “paesi lobi” i turisti sono di passaggio. Essi preferiscono attraversare il territorio piuttosto che soggiornare, preferenza che determina a scala locale una gestione molto puntuale e disciplinata dello spazio-tempo turistico. Esso viene articolato e diviso in sequenze con tappe e tempi di sosta sistematici, per esempio subito al museo e poi nelle località circostanti.
        </paragraphe>
        <paragraphe num="11">
            La maggior parte dei circuiti incominciano infatti dal museo di Gaoua. Dedicato “alle cività del Sud-Ovest”, questo luogo costituisce un punto importante come riferimento di base nella narrazione del patrimonio culturale. All’interno dell’edificio, dove sono esposti foto e oggetti etnografici, lo scambio-incontro con i turisti comincia sulla base di un passaggio di informazioni da un trasmettitore (la guida) verso un ricevitore (il pubblico). Sul modello della “comunicazione telegrafica” (Winkin, 2001, p. 27), le guide descrivono in un modo chiaramente didattico, a volte da esperto, spesso con un approccio tecnico e storico. Questo è il caso del tipo d’esperienza che viene indicata da Selwyn (1996) caratterizzata da una “autenticità fredda (cool)”, cioè che il valore di queste presentazioni dipendono molto dalla qualità conoscitiva del visitatore. Se tutto questo è funzionale all’interno della sale museali, questo scambio non risponde adeguatamente alle attese dei visitatori in quanto nella “ricerca” di una rottura con le proprie eperienze di vita e di autenticità (Mac Cannell, 1976), essi aspirano ad un contatto con maggiore coinvolgimento. Molti turisti ricercano una “autenticità calda (hot)” (Selwyn 1996), cioè non più espressione di tipo scientifico e museografico, ma determinata dalla sensazioni provate dai visitatori durante l’incontro turistico. Per questo le sale espositive non rappresentano niente altro che una specie di primo momento per coloro che proseguono fuori dal museo nei “villagi” alla periferia di Gaoua. Queste visite “fuori mura” di fatto vanno a presentare oggetti e dei saper-fare (artigianato e divinazione) che nel contesto locale sono ancora praticati e quindi fabbricati e utilizzati normalmente in mezzo alla popolazione nativa. Dal centro verso la periferia, dal museo verso i villaggi, il percorso prende spunto da ciò che è stato visto e ascoltato negli spazi espositivi e lo svolgimento della visita riproduce il medesimo schema a cui s’ispira il museo<a class="footnotecall" href="#ftn6" id="bodyftn6">6</a>. Delle guide-accompagnatori originari della regione di fatto propongono ai turisti di “scoprire” una attività maschile costituita dalla scultura, due attività femminili, cioè la ceramica e la lavorazione del vimini, e infine una attività religiosa, la divinazione.
        </paragraphe>
        <paragraphe num="12">
            Le corti familiari interessate alla visita sono degli spazi vissuti, transformati in “spazi-didascalici” e utilizzati per una “messa in scena d’intreccio” dei territori (Urbain, 2010, p. 104). Esse sono ubicate a qualche chilometro di Gaoua, in prossimità dei principali assi di comunicazione, situazione che facilita il passaggio dei turisti e delle loro guide che vi arrivano il più delle volte in vettura. Questi luoghi non possiedono alcuna status di patrimonio culturale in senso stretto e giuridico del termine. Non si tratta dunque di “villagi museo” ; tuttavia l’arrivo di una guida e dei “suoi” turisti trasforma all’istante le corti familiari in una specie di spazio collegato al museo. All’arrivo di un gruppo, gli artigiani presentano la loro collezione di statue, sgabelli, bastoni da passeggio, cestini e altro, sotto forma di una mostra che si potrebbe definire temporanea. I turisti, che si trovano in tale ambiente solo per qualche minuto, sono a volte imbarazzati per il “disagio” che provocano. Panche e sgabelli vengono liberati per fare loro posto e sistemati di fronte agli oggetti, a loro volta disposti nel modo più attrattivo possibile. Gli oggetti si presentano della medesima fattura di quelli del museo, ma presso gli artigiani la scambio non è solo questione di conoscenza, ma di manufatti divenuti merce. Presso gli scultori, i ceramisti o i cestai, il turismo è accomunato alla vendita degli oggetti, alla loro circolazione e al cambiamento del loro status. Tradizionalmente oggetti destinati ad essere commercializzati o ai rituali di culto, a volte fonte di potere o distinzione, i cesti, le ceramiche o gli oggetti scolpiti nel legno sono concepite in un contesto turistico come oggetti artigianali o artistici, che in seguito ad una transazione commerciale, diverranno degli oggetti-souvenir.
        </paragraphe>
        <section niveau="h1">Dal luogo alle relazioni: la messa in scena del turismo come mediazione</section>
        <paragraphe num="13">
            <span lang="en" xml:lang="en">Lo studio degli itinerari circolari evidenzia che gli scambi tra visitatori e nativi visitati si svolge in uno spazio scenico plasmato di immaginario e incorniciato da un dispositivo sia tecnico che strategico. </span>Spesso, gli stessi turisti sono consapevoli di questa messa in scena e a seconda del loro grado di disponibilità, essi sono disposti ad approvare o meno il lavoro dei nativi del villaggio , ma anche quello della guida-accompagnatore che assume il ruolo di “regista” (Doquet, 2005). I simulacri, gli artifici e le false apparenze (Baudrillard, 1985) sono centrali nell’attività turistica quando si procede alla valorizzazione della identità culturale. Può quindi il turismo portare ad una floklorizzazione delle tradizioni o ad una “disneylandizzazione” delle cultura (Brunel, 2006) ? Queste messe in scena non rilevano piuttosto che un lavoro di mediazione per coloro che operano per costruire un consenso alla visita ? La metafora del teatro è particolarmente feconda<a class="footnotecall" href="#ftn7" id="bodyftn7">7</a> non solo perché essa permette di identificare il “far vedere”, ma anche e soprattutto perché essa suppone di interessarsi a ciò che si gioca dietro le quinte, nel fuori campo delle visiste organizzate.
        </paragraphe>
        <section niveau="h2">Dall’oggetto rituale all’oggetto commerciale: il nuovo uso delle sculture</section>
        <paragraphe num="14">
            I villaggi degli artigiani legati all’attività turistica sono in realtà delle piccole corti familiari, i cui membri sembrano in qualche modo “istruiti” per assumere un certo tipo di comportamento in presenza dei visitatori. Prima e dopo l’incontro vero e proprio con i turisti, gli abitanti del villaggio che ne prendeono parte, le guide, ma anche gli ideatori di viaggio (TO) cooperano tra di loro e organizzano i luoghi in funzione di determinati obiettivi.
        </paragraphe>
        <paragraphe num="15">
            A Tambili, anche se la corte dello scultore Dihounté Palenfo è diventata nel corso degli anni un luogo di passaggio ormai insostituibile per tutte le categorie di visitatori, la scambio di oggetti si sostituisce molto spesso allo scambio di parole. Dihounté e i suoi tre figli parlano molto raramente con i turisti : si limitano a fissare i prezzi dei rispettivi manufatti. Di fonte ai turisti, dopo che le donne e i bambini hanno esposto gli oggetti da vendere, il coinvolgimento degli scultori nello scambio o la loro “performance interattiva” (Goffman, 1973, p. 41) appare limitata. Il più delle volte, durante il rituale della visita, essi continuano il loro lavoro, mentre la guida provvede a commentare e contrattare muovendosi intorno agli oggetti e tra le macchine fotografiche. Nonostante una certa indifferenza e la mancanza di un contatto diretto con i turisti, nella regione questi artigiani sono invero quelli che vendono il maggior numero di oggetti ai visitatori, diventi dei clienti. Che cosa ha di speciale la corte di Dihounté Palenfo ? Questo successo con i turisti sembra legato non solo alla originalità delle opere che sono create, ma anche alla storia della vita di Dihounté e alle modalità in cui gli sono stati trasmessi conoscenze e saper fare.
        </paragraphe>
        <paragraphe num="16">
            Nella famiglia di Dihounté Palenfo, gli uomini iniziati alla scultura (Bognolo, 1997 e Bosc, 1999) producono durante tutto il corso dell’anno oggetti in legno destinati a usi diversi. I manufatti proposti ai turisti stanno accanto – creati con attenzione secondo delle regole precise – a quelli scolpiti per essere utilizzati a servizio di un culto. Anche quando si scolpiscono degli oggetti turitici profani, l’attività di scultore rimane una attività religiosa che impone dei vincoli rituali, soprattutto quando si possono vendere o scambiare i propri oggetti in modo sicuro, cioè in accordo con i propri <em>thila</em>, gli spiriti tutelari. I <em>thila</em> dello scultore, essi stessi materializzati in forme differenti ed esposti secondo codici precisi, dettano una serie di divieti che possono essere diversi da uno scultore all’altro. Per gli artigiani, questo aspetto non è per nulla secondario ed è proprio esso che permette di spiegare in parte il fatto che malgrado il numero importante di scultori nella regione, ben pochi sono direttamente e manifestamente coinvolti in uno scambio commerciale e regolare con i turisti.
        </paragraphe>
        <paragraphe num="17">
            Se con Dihounté Palenfo nel quadro delle visite organizzate la vendita di sculture assume un carattere formale e consensuale, si deve al fatto che egli possiede il medesimo <em>thil</em> (al plurale <em>thila</em>) e dunque è soggetto ai medesimi divieti di Sikiré Kambiré, uno dei primi sculturi nella regione ad aver lavorato su commissione degli amministratori coloniali (Labouret, 1931, p. 188). Questo scultore, le cui opere sono attualmente esposte presso gli indovini-guaritori ma anche nelle collezioni private e pubbliche del mondo intero, è stato il maestro di Dihounté Palenfo e gli ha trasmesso dopo tre gradini importanti di iniziazione la conoscenza del thèl-thii – la cura che protegge gli scultori. <span lang="en" xml:lang="en">“Il feticcio che io oggi possiedo, mi proviene da Sikiré […] Questo feticcio ha dato il permesso di lavorare per i bianchi. Questo è il motivo per cui io continuo sulla strada aperta (da Sikiré Kambiré, n.d.t.) e posso vendere ai turisti”. Dihounté Palenfo e quelli che egli ha iniziato (Wolomité Sié Palenfo, Takité Kambou…) operano nella continuita di Sikiré Kambiré. </span>Con la loro attività quotidiana e il loro lavoro con i turisti, essi tengono in vita in certo qual modo la memoria di colui che fu un precursore nello scambio con gli stranieri e collezionisti europei.
        </paragraphe>
        <paragraphe num="18">
            Considerando i tempi e l’heritage inerente al percorso di uno scultore e della sua famiglia, meglio si comprende perché la corte di Dihounté Palenfo è un luogo aperto alla visita, anche se questi luoghi tuttavia si configurano come una specie di scambio visitatori-visitati ridotto all’acquisto di oggetti. I turisti non hanno accesso agli altari sacrificali ubicati all’esterno e all’interno della casa : durante la loro visita essi non conoscono nulla sulle attività religiose di Dihounté. La visita si limita alla vendita di oggetti e lo scambio è alquanto limitato a far conoscere ciò che è pertinente alle credenze e alle pratiche che sono di guida alla fabbricazione, allo scambio o all’utilizzazione degli oggetti in legno scolpiti. In siffatte condizioni, quando la domanda turistica è sempre più orientata verso degli scambi immateriali di credenze e valori, sempre meno verso l’acquisto di manufatti turistici sconsacrati, altre esperienze sono messe in essere, in altri luoghi più favorevoli e organizzati per questo genere di scambio.
        </paragraphe>
        <section niveau="h2">Incontri turistici e scambi immateriali</section>
        <paragraphe num="19">
            Nella ricerca di autenticità e di una “conversione all’africanità” (Chabloz, 2009), i turisti assumono un atteggiamento critico di fronte a queste messe in scena e a questo gioco di contrattazione attorno a servizi, luoghi e oggetti, spesso percepiti come inautentici. Per un buon numero di essi, soprattutto se si stratta di turisti occidentali, l’interessante di questo circuito è altrove, nell’ultima tappa presso un indovino-guaritore. Se nella realtà della visita questa sosta non si tratta di un’esperienza turistica di tipo sciamano o iniziatico (Chabloz, 2009 per il Gabon), per rispondere a questa nuova domanda, alcuni dignitari religiosi accettano tuttavia di interpretare il gioco della messa in scena turistica. Grazie alla loro collaborazione con le guide e dopo aver consultato i loro <em>thila</em>, essi sono pronti a dare un carattere originale al loro lavoro adattandolo alla nuova contesto.
        </paragraphe>
        <paragraphe num="20">
            Sib Tagialté, “lo stregone feticista di Kampti”, una persona molto conosciuta e a cui ci si rivolge nella regione per la potenza dei suoi “medicamenti”, apre quindi da qualche anno il suo <em>thildu</em> – la camera degli spiriti – ai visitatori, alle loro video camere e apparecchi fotografici. Questo antro situato all’interno della della sua abitazione è buio e stretto, dove statuette, ceramiche e altri diversi oggetti sono coperti di sangue sacrificale con cui gli indovini “nutrono” (Cros, 1990) gli spiriti. Le caratteristiche morfologiche del luogo sono tali che si prestano con molta difficoltà a una visita di gruppo ; per questo singolarmente o in coppia i visitatori possono entrare in questo spazio sacro. Rispettando in parte il rituale, i turisti si tolgono le scarpe ed entrano nella penombra all’indietro. La camera degli spiriti è di fatto un tugurio per nulla confortevole e si sta accovacciati o seduti su piccoli sgabelli. L’odore del sangue, dello sterco, della muffa, mescolato all’odore dell’alcool offerto alle divinità, disturba a volte dei turisti.
        </paragraphe>
        <paragraphe num="21">
            Esperienza sconvolgente per alcuni, mistica o angosciante per altri, entrare nella porta del <em>thildu</em> suscita i commenti più vari. Questo luogo di culto che conclude il nostro tour del Lobi dal punto di vista turistico è reinterpretato per soddisfare l’intenso desiderio di incontro e di alterità che anima la maggior parte dei turisti. Nel rivolgere l’attenzione dalla dimensione materiale a quella immateriale, dal visibile verso le credenze, questa tappa del percorso offre agli occhi dei turisti il contatto con dei saper fare più vividi e intensi, attrattivi, cioè interattivi quando per esempio alcuni turisti partecipano a reali riunioni di divinazione. Grazie all’organizzazione della sua corte e del suo <em>thildu</em>, Sib Tagialté sembra rispondere agli obiettivi di un incontro come desiderano i turisti. Tuttavia si deve sottolineare che la sua scelta di comportamento resta isolata e marginale ; gli altri luoghi di culto, molto numerosi nella regione, sono regolati da codificazioni diverse a seconda del villaggio, della famiglia o del guaritore. Ogni <em>thildu</em> possiede le sue proprie caratteristiche e veramente pochi sono aperti ad accogliere le visite dei turisti. La questione di aprire un luogo intimo, nascosto e sacro ai turisti evidenzia sia la richiesta di organizzare dei circuiti a scala globale, ma anche i patteggiamenti sovente difficili tra il veggente, le guide, i turisti e gli antenati.
        </paragraphe>
        <paragraphe num="22">
            Sul cammino di ritorno, i turisti pongono sempre molte domande a cui le guide che accompagnano in questi circuiti rispondono sulla base della loro esperienza in modo mediato.A seconda del loro grado di competenza, questi ultimi elaborano delle strategie narrative che permette loro di schivare le questioni più delicate (segreti iniziatici, divieti religiosi, stregonerie..) pur conservando e alimentando l’immaginario turistico che circonda il mondo dell’invisibile e del soprannaturale. Questi scambi di idee tra guida e clienti continuano a bordo del veicolo, all’hotel e a volte persino alla sera durante la cena o un drink. Questi scambi informali, che avvengono al di fuori del quadro disciplinato della visita organizzata, rappresentano dei momenti speciali che permettono di comprendere il significato della messa in scena turistica. La narrazione orale e informale della guida ricompone il legame tra le differenti sequenze della visita, cioè trascendendo i luoghi come scala localistica ed elaborando un filo conduttore che ricompone l’insieme del percorso.
        </paragraphe>
        <section niveau="h1">Conclusione</section>
        <paragraphe num="23">
            Studiando l’immaginario e la messa in scena dell’autenticità per i turisti, l’antropologo ha la chiara percezione di come questo fenomeno faccia parte delle “categorie indigene” (Cravatte, 2009), e il suo significato possa variare in funzione dei gruppi, delle relazione che sono in essere e delle circostanza. Per alcuni poi, una volta che i luoghi sono divenuti turistici in relazione alle visite, essi perdono in “autenticità”. Il carattere commerciale dell’incontro è spesso inteso come una commercializzazione della cultura a servizio dei soli interessi privati di persone sospettate di “ingannare” i turisti. In questa situazione, l’attività del turismo è soggetta a molte critiche mosse sia dalle popolazioni che vi abitano, dagli esperti di cultura locale (responsabili del patrimonio culturale, antropologi, studiosi e…) che dagli stessi turisti. Tuttavia se la valorizzazione turistica dà effettivamente luogo ad una commercializzazione dei saperi e del saper fare, la pratica turistica e l’ospitalità dei visitatori funzionano anche come una grande opportunità di conoscere valori immateriali che fanno parte del patrimonio etnografico e vernacolare. Al di là degli oggetti stessi, dei materiali, delle tecniche artistiche o artigianali utilizzati per la fabbricazione, gli scambi visitatori- visitati così come l’interagire e le domande reciproche conferiscono una posizione più importante all’interpretazione delle credenze, dei costumi, dei riti, delle pratiche e delle rappresentazioni attinenti alla vita sociale e religiosa delle popolazioni residenti. In questo modo, la qualità dell’incontro e la sua « etica » si fondano sia sull’intensità relazionale, sul grado di reciprocità o sui sentimenti di una soddisfazione reciproca tra protagonisti, oltre che sul valore proprio degli oggetti scambiati.
        </paragraphe>
    </corps>
    <bibliographie>
        <reference>Amirou R., 2005, « Imaginaire de la mondialisation et reconnaissance culturelle », in Amirou R., Bachimon Ph., Malezieux J. (dir.), Tourisme et souci de l’Autre. En hommage à Georges Cazes, Paris, l’Harmattan, pp. 61-86.</reference>
        <reference>Amselle J.-L., 2010, Rétrovolutions. Essais sur les primitivismes contemporains, Paris, Stock.</reference>
        <reference>Auge M., 1992, Non-lieux. Introduction à une anthropologie de la surmodernité, Paris, Seuil.</reference>
        <reference>Auzias D., Labourdette J.-P., 2010, Le Petit Futé Burkina Faso 2010-2011, (4ème Edition), Paris, Nouvelle Edition de l’Université.</reference>
        <reference>Baudrillard J., 1985, Simulacres et simulation, Paris, Galilée.</reference>
        <reference>Bédard F., 2011, « L’excellence des destinations », Téoros, vol. 30, n° 1, [URL : http://teoros.revues.org/1225].</reference>
        <reference>Bensa A., 2006, La fin de l’exotisme. Essais d’anthropologie critique, Toulouse, Anacharsis.</reference>
        <reference>Bognolo D., 1997, « Djetò ! Fais attention ! », Journal des africanistes, 67/1, pp. 123-133.</reference>
        <reference>Bosc J., 1999, « Les sculpteurs et leurs génies. Approche ethno-esthétique de la statuaire lobi », l’Homme, n° 151, pp. 75-100.</reference>
        <reference>Brunel S., 2006, La planète disneylandisée. Chronique d’un tour du monde, Auxerre, Sciences Humaines Edition.</reference>
        <reference>Chabloz N., 2006, « Vers une éthique du tourisme ? Les tensions à l’œuvre dans l’élaboration et l’appréhension des chartes de bonne conduite par les différents acteurs », Autrepart, pp. 45-62.</reference>
        <reference>Chabloz N., 2009, « Corps et âmes. Conversions touristiques à l’africanité », Cahiers d’Etudes africaines, vol. XLIX (1-2), n° 193-194, pp. 7-26.</reference>
        <reference>Chabloz N., 2009, « Tourisme et primitivisme. Initiations au bwiti et à l’iboga (Gabon) », Cahiers d’Etudes africaines, vol. XLIX (1-2), n° 193-194, pp. 391-428.</reference>
        <reference>Ciarcia G., 2002, « L’ethnofiction à l’œuvre. Prisme et images de l’entité dogon », Ethnologie comparée, n° 5, [http://alor.univ-montp3.fr/cerce/revue.htm].</reference>
        <reference>Cohen E., 1989, « “Primitive and Remote” Hill Tribe Trekking in Thailand », Annals of Tourism Research, 16, pp. 30-61.</reference>
        <reference>Cravatte C., 2009, « L’anthropologie du tourisme et l’authenticité. Catégorie analytique ou catégorie indigène ? », Cahiers d’Etudes africaines, vol. XLIX (1-2), n° 193-194, pp. 603-619.</reference>
        <reference>Cros M., 1990, Anthropologie du sang en Afrique, Paris, l’Harmattan.</reference>
        <reference>Cros M. et Mégret Q. (dir.), 2011, Net et Terrain. Ethnographie de la n@ture en Afrique, Paris, Editions des Archives contemporaines.</reference>
        <reference>Doquet A., 2005, « La mise en scène d’une Afrique authentique », Programme de recherche en cours, Institut de Recherche pour le Développement, IRD/Mali, [http://www.mali.ird.fr/activites/misescene%28anne%29.htm].</reference>
        <reference>Doquet A. et Evrard O., 2008, « Introduction. Tourisme, mobilités et altérités contemporaines », Civilisation, vol. 57, n° 1-2, pp. 9-22.</reference>
        <reference>Fieloux M., Lombard J. et Kambou-Ferrand J.-M. (dir.), 1993, Images d’Afrique et Sciences sociales. Les pays lobi, birifor, dagara, Paris, Karthala/Orstom.</reference>
        <reference>Goffman E., 1973, La mise en scène de la vie quotidienne, Paris, Editions de Minuit.</reference>
        <reference>Gravari-Barbas M. et Violier Ph. (dir.), 2003, Lieux de culture. Culture des lieux, Rennes, Presses Universitaires de Rennes.</reference>
        <reference>Jolly E., 2007, « Rêveries exotiques sur les Dogon », l’Homme, n° 182, pp. 187-241.</reference>
        <reference>Kambou-Ferrand J.-M., 1993, « Être lobi, ça se mérite », in Fieloux M. et al (dir), Images d’Afrique et Sciences sociales. Les pays lobi, birifor, dagara, Paris, Karthala/Orstom, pp. 538-544.</reference>
        <reference>Labouret H., 1931, Les tribus du rameau lobi, Paris, Institut d’Ethnologie.</reference>
        <reference>Laferte G. et Renahy N., 2003, « “Campagnes de tous nos désirs”… d’ethnologues », l’Homme, n° 165, pp. 225-234.</reference>
        <reference>MacCannell D., 1976, The Tourist, A New Theory of the Leisure Class, Berkeley-Los Angeles- London, University of California Press.</reference>
        <reference>Meyer P., 1981, Kunst und Religion der Lobi, Zürich, Museum Rietberg.</reference>
        <reference>Price S., 2007, Paris Primitive. Jacques Chirac’s Museum on the Quai Branly, Chicago-London, University of Chicago Press.</reference>
        <reference>Raffestin C., 1986, « Nature et culture du lieu touristique », Méditerranée, vol. 58, n° 58, pp. 11-17.</reference>
        <reference>Rautenberg M., Micoud A., Bérard L. et Marchenay Ph., 2000, Campagnes de tous nos désirs, Paris, Edition de la Maison des Sciences de l’Homme.</reference>
        <reference>Royer B., 2009, « Les exciseuses lobi entrent au musée provincial du Poni (Burkina Faso) » in Behbahani S. (dir.), Ce genre qui dérange, Paris, Téraèdre, pp. 23-37.</reference>
        <reference>Royer B., 2012, « Le fil d’Ariane du Patrimoine. Du musée ethnographique de Gaoua au site UNESCO de Loropéni (Burkina Faso) », Géographie et Culture, à paraître.</reference>
        <reference>Royer B., 2011, « Patrimoine Mondial de l’Unesco et mise en valeur des ruines de Loropéni. Du site classé aux sites en ligne », in CROS Michèle et MEGRET Quentin (dir.), Net et Terrain. Ethnographie de la n@ture en Afrique, Paris, Edition des archives contemporaines, pp. 93-119.</reference>
        <reference>Selwyn T. (ed.), 1996, The Tourist Image : Myths and Myth Making in Tourism, London, Johm Wiley &amp; Sons Ltd.</reference>
        <reference>Urbain J.-D., 2010, « Lieux, liens, légendes », Communications, n° 87, pp. 99-108.</reference>
        <reference>Urry J., 1990, The Tourist Gaze : Leisure and Travel in Contemporary Society, London, Sage.</reference>
        <reference>Winkin Y., 2011, Anthropologie de la communication, Paris, Seuil.</reference>
    </bibliographie>
    <notes>
        <note id="1">Sul ranking di un sito nella zona come Patrimonio mondiale dell’Unesco, cfr. Royer (2011).</note>
        <note id="2">Intervista realizzata il 29 dicembre 2009 a Ouagadougou.</note>
        <note id="3">Il “paese lobi” comprende diversi gruppi sociolinguistici, di cui fanno parte i Lobi in senso stretto, i Birifor, i Dagara, i Djan, i Tuni, i Pougouli e i Gan. Per conoscere in modo sintetico questa realtà multiforme è opportuno fare riferimento ad una ricerca su tali società ubicata da una parte e dall’altra delle frontiere tra Burkina Faso, la Costa d’Avorio e il Ghana (Fiéloux et al ,1993).</note>
        <note id="4">Come le immagini e i discorsi promozionali che circola sul Net (Royer, 2011), gli antichi oggetti rituali esposti nei musei d’arte primitiva veicolano e conservano “l’illusione” (Price, 2007) di una autenticità primordiale. Esposti come un “invito al viaggio”, alcune statuette lobi esposte in un angolo un po’ nascosto del museo di Quai Branly, dedicato alla divinazione in Africa, alimentano a loro maniera i fantasmi turistici di un “‘paese lobi’ immaginario” (Kambou-Ferrand, 1993, p.542).</note>
        <note id="5">Si possono individuare altri percorsi e altri luoghi sono stati reinterpretati a fini turistici, ma nel quadro di questo articolo viene studiato(in modo non completo) uno dei circuiti classici, scelto dalla maggior parte ei turisti. </note>
        <note id="6">L’esposizione permanente si articola in tre spazi dedicati rispettivamente a differenti settori di attività e tipologia di oggetti: una sala riservata alle donne, una agli uomini, la terza ai culti e riti. Sulla questione di genere al museo di Gaoua, cf. Royer (2009).</note>
        <note id="7">Per quanto riguarda le società dei Dogon e quella di Malinké del Mali, Anne Doquet coordina un progetto dell’IRD (Istituto di Recerca per lo Sviluppo) dal titolo: “La messa in scena di un’Afrique Autentica”.</note>
    </notes>
</article>