<?xml version="1.0" encoding="UTF-8"?>
<article id="it_HCCH_50-64_Dd_0" source="https://journals.openedition.org/viatourism/3126" lang="it">
    <meta>
        <extraction>2021-05-26</extraction>
        <DOI>https://doi.org/10.4000/viatourism.3126</DOI>
        <revue>Viatourism</revue>
        <numero>14</numero>
        <annee>2018</annee>
    </meta>
    <traductions>
        <original lang="fr" source="3038">
            <traducteur nom="Rabbiosi" prenom="Chiara" />
            “ Bons baisers de… » : tourisme et touristes dans la saga James Bond
        </original>
        <traduction lang="en" source="3083">From James Bond with love: tourism and tourists in the Bond saga </traduction>
    </traductions>
    <auteurs>
        <auteur nom="Chevrier" prenom="Hélène" email="marie-helene.chevrier@ens-lyon.org">
            <description>
                Dottore in Geografia, Laboratorio Image, Ville, Environnement (UMR 7362), Università di Strasburgo. 
            </description>
        </auteur>
        <auteur nom="Huvet" prenom="Chloé" email="chloehuvet@gmail.com">
            <oeuvres>
                <publication id="fr_MHCCH_50-68_Bd_1" source="https://journals.openedition.org/viatourism/3038" lang="fr">“ Bons baisers de… » : tourisme et touristes dans la saga James Bond</publication>
            </oeuvres>
            <description>
                Dottore in Musicologia, Conservatorio regionale di Perpignan/Università di Perpignan Via Domitia (CRESEM). 
            </description>
        </auteur>
    </auteurs>
    <titre>“Dalla Russia con… ”: turismo e turisti nella saga di James Bond</titre>
    <resume>
        “Ci possiamo incontrare alla moschea di Santa-Sofia, come se fossimo dei turisti qualunque”, propone James Bond all’agente russa Tatiana Romanova nel film A 007, dalla Russia con amore (1963). Dal 1962 e dall’uscita di Agente 007 – Licenza di uccidere, il turismo e i turisti sono diventati una parte molto importante della saga di James Bond: di fatto è unportare altrove gli spettatori.Ogni film può essere considerato une cartolina che conduce l’eroe verso nuove destinazioni. I film di Bond ricreano gli archetipi dei luoghi (che contribuiscono a rafforzare), e anche quelli relativi alle pratiche turistiche. Dal turismo di massa al turismo di lusso, dalle pratiche comunia quelle individuali, queste rappresentazioni di archetipi sono legate allo stesso tempo all’immagine e all’ambiente sonoro (musica e sound design). Questo articolo si propone di analizzare come e quanto la saga di Bond sia di fatto anche lo specchio dell’evoluzione delle pratiche e delle rappresentazioni turistiche nel tessuto delle società occidentali, a partire dagli anni 1960 ad oggi.
    </resume>
    <corps>
        <section niveau="h1">Introduzione</section>
        <paragraphe num="1">
            <span lang="it" xml:lang="it">La saga di James Bond prende il via in Giamaica con il film </span><em><span lang="it" xml:lang="it">Agente 007 – Licenza di uccidere</span></em><span lang="it" xml:lang="it">, proiettato per la primavolta il 5 ottobre 1962, circa due mesi dopo la proclamazione d’indipendenza dell’isola che avvenne il 6 agosto 1962. Se questa scena d’apertura ha come retroscena strategico la presenza britannica nell’isola, Cuba sarà comunque presente durante tutto il film, sia per l’allegoria che per la forte musicalità, come isola paradisiaca che attira già molti turisti. Qualche istante più tardi, durante una partita di Chemin de Fer</span><a class="footnotecall" href="#ftn1" id="bodyftn1">1</a><span lang="it" xml:lang="it"> al Circolo degli </span><span lang="it" xml:lang="it">Ambasciatori a Londra, entra in scena per la prima volta l’eroe letterario, divenuto il protagonista di una saga cinematografica presso ché ininterrotta da 56 anni. Luoghi e pratiche legati al turismo sono presenti sin dal primo minuto dell’inizio della saga.</span>
        </paragraphe>
        <paragraphe num="2">
            <span lang="it" xml:lang="it">Un tale numero di film (24 pellicole cinematografiche dal 1962, con un incasso ad oggi pari a 7,1 miliardi di dollari ai botteghini di tutto il mondo</span><a class="footnotecall" href="#ftn2" id="bodyftn2">2</a><span lang="it" xml:lang="it">) ha motivato una ricchissima letteratura in diversi domini, principalmente nel campo degli studi cinematografici. Ogni uscita di un nuovo episodio è sempre occasione di articoli scientifici e giornalistici riferiti a diversi ambiti con cui è possibile affrontare il “fenomeno James Bond”: economici, estetici, sociologici (Lindler, 2009; Simpson, 2006). Non manca neppure l’approccio geopolitico (Dodds, 2003; Black, 2005; Duprat, 2015), di fronte alle diverse nazionalità dei nemici di 007 che cambiano in sintonia con la politica occidentale. L’impatto in tema di celebrità e di economia è molto spesso segnalato in primis da parte dei media, ma pochi sono quelli che si interessano in modo approfondito della relazione tra la saga e i luoghi-destinazione, a eccezione di Serge Bourgeat e Catherine Bras (2014). Questi due autori mettono in luce il ruolo considerevole che James Bond ha assunto rispetto alla creazione o all’implementazione e diffusione di archetipi del paesaggio e della cultura a scala mondiale. Tali archetipi sono spesso quelli che si ritrovano nell’attività turistica, la cui natura è stata ben precisata dall’Equipe MIT (2005): l’isola paradisiaca, le stazioni di montagna e di mare, i luoghi del divertimento come casinò e parchi d’attrazione. Gli archetipi, nella saga di James Bond, non si limitano ai luoghi turistici, ma includono anche i personaggi al centro dell’attenzione, soprattutto turisti. Michael Denning (2009) sottolinea che Bond potrebbe essere considerato come un “turista ideale”, mentre poca attenzione è concessa agli altri turisti, nella maggior parte presentati come “idioti del viaggio” (Urbain, 1991). Tuttavia, costoro popolano i luoghi paradisiaci visitati dall’eroe e sono, a seconda della storia, suoi nemici o alleati risultando spesso importanti nella vicenda perché introducono delle interruzioni comiche. Essi fanno a tal punto parte della saga di Bond che in tutte le parodie ispirate dall’agente segreto (</span><em><span lang="it" xml:lang="it">Johnny English</span></em><span lang="it" xml:lang="it">, </span><em><span lang="it" xml:lang="it">OSS 117</span></em><span lang="it" xml:lang="it">, </span><em><span lang="it" xml:lang="it">Austin Powers</span></em><span lang="it" xml:lang="it">) o saghe concorrenti (</span><em><span lang="it" xml:lang="it">Mission: Impossible</span></em><span lang="it" xml:lang="it">, </span><em><span lang="it" xml:lang="it">Jason Bourne</span></em><span lang="it" xml:lang="it">, </span><em><span lang="it" xml:lang="it">Kingsman</span></em><span lang="it" xml:lang="it">) vengono puntualmente messi in scena. A volte, in questi film vengono rappresentati il turismo di massa e quello di lusso, il che permette ad un pubblico molto diverso di riconoscersi o riconoscere l’</span><em><span lang="it" xml:lang="it">altro</span></em><span lang="it" xml:lang="it">. Tuttavia, queste rappresentazioni non sono le medesime e ne consegue che tutto l’interesse della ricerca sta nella longevità del marchio James Bond. L’analisi che qui si vuole presentare è come la saga, lungo i suoi 56 anni di esistenza, sul piano narrativo, visuale e sonoro sia lo specchio di come si sono evolute le pratiche e le rappresentazioni turistiche nelle società occidentali.</span>
        </paragraphe>
        <paragraphe num="3">
            <span lang="it" xml:lang="it">L’indagine si basa sullo studio di 24 film ufficiali prodotti da EON production, MGM e United Artists, escluso </span><em><span lang="it" xml:lang="it">Mai dire mai</span></em><span lang="it" xml:lang="it"> del 1983 e la parodia di </span><em><span lang="it" xml:lang="it">Casino Royale</span></em><span lang="it" xml:lang="it"> del 1967. In questa ricerca il termine saga viene inteso sulla base della definizione di Umberto Eco: “</span><em><span lang="it" xml:lang="it">malgrado la sua forma storicizzata che celebra, in apparenza, il trascorrere del tempo, la saga ripete la medesima storia” </span></em><span lang="it" xml:lang="it">(Eco, 1994: 16). In realtà questa serie di film mostra una marcata particolarità a partire dalla sua longevità e dalla numerosità di attori che hanno </span><span lang="it" xml:lang="it">interpretato il ruolo principale (sei ad oggi). Pur rispettando le principali caratteristiche del personaggio, ciascuno ha contribuito con elementi della propria personalità. Se la storia consolidata dai film si declina sempre attorno alle medesime dinamiche, le minacce che l’eroe affronta si trasformano nel tempo nel contesto geopolitico internazionale (Dodds, 2003). Lo stesso avviene per le rappresentazioni dei luoghi e delle pratiche messe in atto.</span>
        </paragraphe>
        <paragraphe num="4">
            <span lang="it" xml:lang="it">Attraverso l’approccio geografico del turismo e l’analisi cinematografica e musicale di qualche breve estratto filmico, gli autori intendono, in questo articolo, mettere in evidenza la presenza ricorrente dei turisti e dei turismi alla base della saga di Bond per mostrare come sia divenuta lo specchio di maggiori evoluzioni delle pratiche e dell’ecumene turistica.</span>
        </paragraphe>
        <section niveau="h1">I. La saga Bond: dal turista ideale a quello di massa</section>
        <paragraphe num="5">
            <span lang="it" xml:lang="it">Michael Denning, nella sua lettura dei romanzi scritti da Ian Fleming, rileva come “viaggio e turismo costruiscono in gran parte l’interesse e l’azione di un romanzo di Bond” (Denning, 2009: 64). Il turismo influenza a tale punto la prosa di Fleming da fargli assumere l’aspetto di una guida turistica. Questa onnipresenza del turismo si ritrova nei film in cui ogni nuovo episodio è un’opportunità per visitare altre destinazioni.</span>
        </paragraphe>
        <section niveau="h2">A. I turisti eterni: una rappresentazione contrastante dei turisti</section>
        <paragraphe num="6">
            <span lang="it" xml:lang="it">La maniera in cui Bond è rappresentato in quanto turista e la rappresentazione degli stessi turisti prendono diverse forme nei film della saga, proponendo un quadro contrastante che assolve diverse funzioni.</span>
        </paragraphe>
        <paragraphe num="7">
            <strong><span lang="it" xml:lang="it">L’uomo dal visto d’oro: 007, il turista ideale</span></strong>
        </paragraphe>
        <paragraphe num="8">
            <span lang="it" xml:lang="it">Innanzi tutto, l’aspetto “visita guidata” può quindi essere molto utile per trasmettere allo spettatore il contesto geografico: così, in </span><em><span lang="it" xml:lang="it">Agente 007 ­– L’uomo dalla pistola d’oro</span></em><span lang="it" xml:lang="it"> (1974), Bond prende una navetta marittima turistica tra Macao e Hong Kong, permettendo allo spettatore di vedere le diverse isole della baia.</span>
        </paragraphe>
        <paragraphe num="9">
            <span lang="it" xml:lang="it">La copertura utilizzata da 007 durante le sue missioni è, generalmente, quella di un viaggio d’affari, in quanto impiegato di </span><em><span lang="it" xml:lang="it">Universal Exports. </span></em><span lang="it" xml:lang="it">Soltanto quando è accompagnato la sua copertura implica anche il recitare scene “turistiche”, tanto che la luna di miele o il viaggio romantico fanno parte dei suoi alibi ricorrenti: sull’Orient-Express con l’agente russa Tatiana Romanova (</span><em><span lang="it" xml:lang="it">A 007, dalla Russia con amore</span></em><span lang="it" xml:lang="it">, 1963), attraverso gli Stati Uniti in treno con Solitaire (</span><em><span lang="it" xml:lang="it">Agente 007 –Vivi e lascia morire, </span></em><span lang="it" xml:lang="it">1973), per infiltrarsi con Vesper Lynd nella partita di poker in </span><em><span lang="it" xml:lang="it">Casino Royale</span></em><span lang="it" xml:lang="it"> (2006) o ancora per passare in incognito in Bolivia con l’agente Fields (</span><em><span lang="it" xml:lang="it">Quantum of Solace</span></em><span lang="it" xml:lang="it">, 2008). I suoi bagagli partecipano alla sua copertura. Sotto l’aspetto perfettamente inoffensivo delle valige di semplice turista, nascondono invece un contenuto fatto di diversi tipi di armi, esplosivi e altri apparecchi mitragliatori, ovvero “tutto ciò di cui ha bisogno un uomo in villeggiatura”, secondo Q (</span><em><span lang="it" xml:lang="it">007 –Vendetta privata, </span></em><span lang="it" xml:lang="it">1989).</span>
        </paragraphe>
        <paragraphe num="10">
            <span lang="it" xml:lang="it">In viaggio d’affari o in luna di miele Bond è conteggiato dunque, secondo le definizioni dell’Organizzazione Mondiale del Turismo, come un turista. Denning lo definisce persino “turista ideale, sempre solo e sempre superiore” (Denning, 2009: 66). James Bond possiede un capitale turistico molto elevato, nel senso attribuito al termine di capitale da Bourdieu (1979). L’agente segreto dispone, in ogni circostanza, di un elevata quantità di denaro che gli consente di sopperire senza difficoltà a tutti i suoi bisogni in qualsiasi valuta e di praticare un turismo di lusso. Si sa che ha le sue abitudini allo </span><em><span lang="it" xml:lang="it">Yacht Club</span></em><span lang="it" xml:lang="it"> quando si reca a Hong-Kong (</span><em><span lang="it" xml:lang="it">La morte può attendere, </span></em><span lang="it" xml:lang="it">2002), che alloggia presso il </span><em><span lang="it" xml:lang="it">New Otani </span></em><span lang="it" xml:lang="it">(303 $ per notte) a Tokyo (</span><em><span lang="it" xml:lang="it">Si vive solo due volte</span></em><span lang="it" xml:lang="it">, 1967) o, ancora, al </span><em><span lang="it" xml:lang="it">Cipriani </span></em><span lang="it" xml:lang="it">(1 547$ per notte) a Venezia (</span><em><span lang="it" xml:lang="it">Casino Royale, </span></em><span lang="it" xml:lang="it">2006). Non esita nemmeno a cambiare d’hotel quando il livello non gli sembra all’altezza (</span><em><span lang="it" xml:lang="it">Quantum of Solace, </span></em><span lang="it" xml:lang="it">2008). A questo capitale economico si aggiunge un certo capitale cognitivo: 007, anche senza carta, GPS o dizionario, non incappa mai in problemi di orientamento o di difficoltà linguistiche. Il tutto è poi arricchito da un capitale che potrebbe essere qualificato come politico: l’agente segreto è esente dalle noie dei controlli alla frontiera, sebbene viaggi con documenti falsi e un certo numero di oggetti pericolosi. Sembra anche insensibile a tutti i disagi che possono creare ritardi orari oppure il cambio di regime alimentare. Questa idealizzazione del viaggio, essenza dello stesso personaggio Bond è ripresa con regolarità. La parodia </span><em><span lang="it" xml:lang="it">OSS 117</span></em><span lang="it" xml:lang="it"> ne offre senza dubbio uno degli esempi migliori, in una prospettiva strampalata dalla forte carica surreale: arrivato al Cairo senza conoscere una parola di arabo, l’agente è capace, il giorno dopo, di tenere una conversazione piena di dettagli e persino di cantare in questa lingua. Tuttavia è dotato di un orientamento nettamente meno buono di quello del vero Bond, poiché si perde nella medina (</span><em><span lang="it" xml:lang="it">OSS 117: Le Caire, nid d’espions</span></em><span lang="it" xml:lang="it">, 2006, </span><em><span lang="it" xml:lang="it">non distribuito in italiano NdT.</span></em><span lang="it" xml:lang="it">). In questa parodia, tante delle qualità bondiane che sono messe in ridicolo insistono proprio sul fossato che separa il viaggiatore professionista (Bond) dal semplice turista.</span>
        </paragraphe>
        <paragraphe num="11">
            <strong><span lang="it" xml:lang="it">Viaggiare non è recitare: il turista di massa</span></strong>
        </paragraphe>
        <paragraphe num="12">
            <span lang="it" xml:lang="it">Questo eccezionale capitale turistico oppone 007 alla massa dei turisti la cui presentazione sembra fatta sistematicamente per valorizzare l’eroe, compreso dal punto di vista fisico (Bourgeat, Bras, 2014). Ne fa eco la pessima opinione che lo stesso eroe ha dei turisti. Ian Fleming sottolinea, nel suo racconto </span><em><span lang="it" xml:lang="it">Paesaggio e morti </span></em><span lang="it" xml:lang="it">(</span><em><span lang="it" xml:lang="it">From a View to a Kill, </span></em><span lang="it" xml:lang="it">1960) che Bond non ama Parigi, considerando che “il cuore della città se ne era andato poiché si era prostituito ai turisti […], a tutta la feccia del mondo che ne aveva progressivamente preso possesso” (Fleming, 1960). Antipatia resa bene nel film che porta lo stesso nome del racconto (ma che in italiano si intitola </span><em><span lang="it" xml:lang="it">007 – Bersaglio mobile</span></em><span lang="it" xml:lang="it">) in cui i numerosi turisti ingombrano i marciapiedi e le strade, complicando la corsa dell’eroe dal Trocadero fino a terminare su un </span><em><span lang="it" xml:lang="it">bateau-mouche</span></em><span lang="it" xml:lang="it">(17:00-20:35)</span><a class="footnotecall" href="#ftn3" id="bodyftn3">3</a><span lang="it" xml:lang="it">. Alla massa impersonale dei turisti – semplici spettatori che intralciano nella maggior parte dei casi la traiettoria di Bond – si aggiungono anche gli abitanti locali poco affabili: il conducente parigino del taxi, presentato sotto un aspetto un po’ adulatore, coniuga villania e accento francese in maniera caricaturale nel momento in cui si </span><span lang="it" xml:lang="it">esprime in inglese. Mentre si pone come ostacolo per l’eroe, la sua azione è punteggiata di imprecazioni e di altre mimiche esageratamente disperate quando vedrà l’agente allontanarsi al volante del suo veicolo (18:43-19:10). Il montaggio accentua così la scissione tra la seria e urgente missione di Bond e l’attitudine inadeguata degli altri personaggi presenti nel luogo.</span>
        </paragraphe>
        <paragraphe num="13">
            <span lang="it" xml:lang="it">Il ritratto-robot del turista in James Bond non è lusinghiero. Sempre bianco e occidentale, riconoscibile per la sua tenuta rilassata (pantaloni corti,camicia smanicata, cappello da sole) e dal suo apparecchio fotografico al collo, il turista è molto vicino dall’essere quello “stereotipo ridicolo” dell’idiota del viaggio: “un gran naso rosso, bruciato dal sole, sormontato da grossi occhiali e da un cappellino bianco” (Urbain, 1991</span>: 1<span lang="it" xml:lang="it">1). Il ridicolo di questo archetipo risiede nell’allestimento e nella colonna sonora nella scena dei canali a </span>Bangkok (<em><span lang="it" xml:lang="it">klongs</span></em>) in <em><span lang="it" xml:lang="it">L’uomo dalla pistola d’oro </span></em>(1972; 55:45- 01:00:46). Per quanto riguarda costumi e accessori, i turisti con gli occhi fissi sulle loro macchine fotografiche sfoggiano i loro cappellini regolamentari. I vestiti a fiori, le vesti leggere dai coloro sgargianti oppure le camice a disegni pseudo-etnici, di cui la costumista Elsa Fennella veste alcuni protagonisti, rinviano a un esotismo del vestiario da paccottiglia. Totalmente inadeguati con il contesto, numerosi personaggi femminili indossano dei gioielli brillanti – in particolare la compagna dello sceriffo J.W. Pepper, che porta delle perle pesanti accoppiate al colore dello smalto delle sue unghie. Quest’ultima, messa da parte in un ruolo minoritario e riduttivo come di “confetto” nella sua <em><span lang="it" xml:lang="it">mise </span></em>rosa fucsia, concentra tutti gli stereotipi della donna nel cinema classico americano e, più in generale, nel sistema patriarcale degli studi di produzione cinematografica: superficiale, spensierata, ingenua, chiacchierona e dipendente da suo marito (Mulvey,1989: 14-26, 29-38). Lo sceriffo, dal canto suo, non potrebbe che rispondere meglio alla descrizione dell’idiota del viaggio. Le inquadrature ristrette accentuano il suo aspetto poco sveglio, mentre la maniera di recitare ne costruisce un personaggio poco simpatico dalla voce sgradevole. La sua grossolanità e il suo disprezzo per l’ambiente locale (battute compiacenti tinte di razzismo rispetto ai tailandesi caduti in acqua mentre 007 ne sega in due l’imbarcazione al suo passaggio, 59:51-59:56, oppure le invettive di fronte all’incontro dell’elefante che fruga nelle sue tasche, 59:57), si ritorcono alla fine contro di lui, in una gag alla quale la musica partecipa con un ruolo principale. Quasi assente in tutta la scena dell’inseguimento in barca, l’accompagnamento orchestrale riappare quando l’elefante si vendica dei colpi ricevuti sulla sua proboscide e degli insulti proferiti verso di lui spingendo lo sceriffo in acqua con un barrito sonoro. La caduta grottesca del personaggio, a testa all’aria nel canale con un grande urlo (01:00:28), è riprodotta da un <em><span lang="it" xml:lang="it">glissando </span></em><span lang="it" xml:lang="it">discendente di arpa, tipico del </span><em><span lang="it" xml:lang="it">mickey-mousing</span></em><a class="footnotecall" href="#ftn4" id="bodyftn4">4</a><em><span lang="it" xml:lang="it">, </span></em><span lang="it" xml:lang="it">prendendo così la forma di un “effetto sonorostilizzato degli avvenimenti visuali” (Mari, 2007: 52). Una doppia corrispondenza è qui creata tra il disegno musicale e la traiettoria visuale da una parte, e dall’altra tra l’acqua e l’arpa, culturalmente e simbolicamente associata agli ambienti acquatici. Portatore di una carica comica dal suo carattere descrittivo e ostentato, il </span><em><span lang="it" xml:lang="it">mickey-mousing </span></em><span lang="it" xml:lang="it">rinforza così la gag di chi innaffia, e che finisce per essere </span><span lang="it" xml:lang="it">letteralmente annaffiato, contribuendo al ritratto ridicolo del turista. Emblematico del tono più leggero dei film di Bond con Roger Moore, l’impiego di questo procedimento musicale sarà in ogni modo ripetuto a più riprese nel corso del film, in maniera più o meno azzeccata, secondo quanto riportato dallo stesso compositore: “Al regista Hamilton piaceva un’occasionale strizzatina d’occhio allo </span><em><span lang="it" xml:lang="it">humor: </span></em><span lang="it" xml:lang="it">un clarinetto delicatamente divertente per Nick Nack, un suono di tromba tipo </span><em><span lang="it" xml:lang="it">wah-wah</span></em><span lang="it" xml:lang="it">per Bond che attaccava le parti più intime dei lottatori di sumo […]</span><em><span lang="it" xml:lang="it">, </span></em><span lang="it" xml:lang="it">un flauto a coulisse per un audace </span><em><span lang="it" xml:lang="it">stunt </span></em><span lang="it" xml:lang="it">automobilistico quando Bond e il passeggero J. W. Pepper fanno una completa capriola in aria”. ‘Prima, l’avrei girata come se fosse una scena davvero pericolosa’ dichiarò il curatore delle musiche John Barry. ‘Mi sono giusto preso la libertà di metterci dell’ironia. Riguardando la scena in retrospettiva, ne è venuta fuori una presa in giro di Bond’” (Burlingame, 2012: 121).</span>
        </paragraphe>
        <paragraphe num="14">
            <span lang="it" xml:lang="it">Succede persino che 007 sia lui stesso preso per un turista, come succede proprio nel caso della scena precedente: un giovane venditore salito in fretta e furia sulla sua imbarcazione in piena fuga tenta di vendergli la statuetta di un elefante. Facendosi bruscamente congedare da Bond che apprezza poco l’errore, egli si ritrova in acqua, insultando l’eroe con epiteti poco gentili (58:07). Il capitale di questi turisti è molto meno elevato, tanto dal punto di vista finanziario che dal punto di vista cognitivo: scoprendo il paese e senza conoscerne la lingua, preferiscono fare ricorso ai viaggi organizzati e alle visite guidate. In questo caso ci troviamo di fronte alla rappresentazione di un turismo di massa avente chiaramente come scopo lo svago.</span>
        </paragraphe>
        <paragraphe num="15">
            <span lang="it" xml:lang="it">Questo turismo, caratterizzato da un “rilascio più o meno controllato dell’auto contenimento emotivo” (Équipe MIT, 2005, p. 341) reso possibile dalla rottura con il quotidiano, conduce a una certa spensieratezza nei turisti che, perfettamente ignoranti del pericolo che sarà prossimo, sono ancora più distanti dall’eroe. Di conseguenza ne diventano spesso degli oppositori involontari. Oltre alla scena parigina di </span><em><span lang="it" xml:lang="it">007 – Bersaglio mobile </span></em><span lang="it" xml:lang="it">(1985) già citata, l’inseguimento nel cuore della stazione svizzera di </span>Grindelwald (<em><span lang="it" xml:lang="it">Agente 007 – Al servizio segreto di Sua maestà, </span></em>1969) ne dà uno dei migliori esempi. La vecchia canzone di Natale <em><span lang="en" xml:lang="en">Do You Know How Christmas Trees Are Grown? </span></em><span lang="it" xml:lang="it">(interpretata da Nina van Pallandt e un coro di voci bianche) è messa in primo piano dal punto di vista sonoro, con il tono naïf delle parole, le grida gioiose e le risate dei turisti, mentre i colori cangianti delle decorazioni e dei vestiti dei personaggi si inscrivono come contrappunto del pericolo nel quale è incorso Bond, che cerca di nascondersi tra la folla. La rapidità crescente del montaggio alternato genera una sensazione di insabbiamento, come se l’agente fosse circondato da tutte le parti da personaggi senza volto a lui ostili il cui divertimento insolente sembra paradossalmente dover affrettare precipitosamente la perdita dell’eroe, salvato in </span><em><span lang="it" xml:lang="it">extremis </span></em><span lang="it" xml:lang="it">da Tracy (01:40:12-01:43:10). I turisti assumono più raramente il ruolo di coadiuvanti. Lasciando da parte lo sceriffo Pepper che viene direttamente in aiuto di 007, questi sono piuttosto degli aiutanti loro malgrado, facendosi requisire le vetture o gli accessori.</span>
        </paragraphe>
        <section niveau="h2">B. Turisticamente vostro: la rappresentazione di un turismo molto occidentale</section>
        <paragraphe num="16">
            <span lang="it" xml:lang="it">James Bond fa parte di un gruppo di figure che incarnano la Gran Bretagna nell’immaginario collettivo. Di conseguenza è portatore di una certa visione dell’Occidente che si ritrova nella rappresentazione del turismo al cuore dei film della saga. </span>
        </paragraphe>
        <paragraphe num="17">
            <strong><span lang="it" xml:lang="it">Messa in scena del “tempo perso” del turismo</span></strong>
        </paragraphe>
        <paragraphe num="18">
            <span lang="it" xml:lang="it">Quasi tutti i film della saga mettono in scena quei momenti “logistici” del turismo, quali il tempo passato sui mezzi di trasporto (aeroplano, taxi), gli arrivi in albergo o il controllo dei passaporti. Tutti questi tempi, generalmente considerati come tempo perso da parte dei turisti (Equipe MIT, 2002), oppure come la fonte di disguidi e fastidi di diverso tipo, non creano invece alcun problema a 007 che può beneficiare del suo importante capitale turistico. A questo riguardo, si possono elencare una pletora di esempi: in </span><em><span lang="it" xml:lang="it">A 007, dalla Russia con amore </span></em><span lang="it" xml:lang="it">(1963)</span><em><span lang="it" xml:lang="it">, </span></em><span lang="it" xml:lang="it">in una scena che è poi diventata oggetto di parodia in </span><em><span lang="it" xml:lang="it">OSS 117 </span></em><span lang="it" xml:lang="it">(2006)</span><em><span lang="it" xml:lang="it">, </span></em><span lang="it" xml:lang="it">vi è un chiaro esempio rappresentativo dell’accoglienza in albergo di Bond, seguita dall’ispezione minuziosa della camera da parte del nostro eroe alla ricerca di eventuali spie. </span><em><span lang="it" xml:lang="it">Quantum of Solace </span></em><span lang="it" xml:lang="it">(2008) ci fa vedere un concatenamento di viaggio in aereo (jet privato), trasporto in taxi verso un primo hotel prenotato in anticipo di cui né l’accoglienza né l’aspetto più generale sono di gradimento per Bond che allora si trasferisce verso un albergo di lusso dove, grazie alle sue risorse finanziarie, ottiene facilmente una camera anche senza aver prenotato.</span>
        </paragraphe>
        <paragraphe num="19">
            <span lang="it" xml:lang="it">Lungi dall’essere dei tempi morti, questi momenti logistici, che sarebbero di ben poco interesse in altri tipi di film, qui sono degli ingranaggi chiave dell’intrigo di fondo. Gli aeroporti sono dei luoghi di passaggio a partire dai quali si può facilmente essere pedinati. Luoghi generici, il loro funzionamento è molto semplice e standardizzato e tutto vi è organizzato per canalizzare i flussi di passeggeri in entrata e in uscita. Il numero limitato di porte di accesso e di corridoi di passaggio fa sì che sia molto difficile evitare i percorsi predisposti o i punti di controllo dove anzi è molto facile essere reperiti: Bond è così inseguito da alcuni agenti bulgari al servizio dei russi, essi stessi a loro volta pedinati da Donald “Red” Grant, un agente dell’organizzazione criminale SPECTRE. Allo stesso modo, 007 è regolarmente attaccato dai suoi nemici durante i suoi tragitti in treno (</span><em><span lang="it" xml:lang="it">A 007, dalla Russia con amore, </span></em><span lang="it" xml:lang="it">1963</span><em><span lang="it" xml:lang="it">; Agente 007 – Vivi e lascia morire, </span></em><span lang="it" xml:lang="it">1973</span><em><span lang="it" xml:lang="it">; La spia che mi amava, </span></em><span lang="it" xml:lang="it">1977; </span><em><span lang="it" xml:lang="it">Spectre, </span></em><span lang="it" xml:lang="it">2015) o in aereo (</span><em><span lang="it" xml:lang="it">Agente 007 – Missione Goldfinger, </span></em><span lang="it" xml:lang="it">1964; </span><em><span lang="it" xml:lang="it">Agente 007 – L’uomo dalla pistola d’oro, </span></em><span lang="it" xml:lang="it">1974). Persino uno spostamento in aereo senza incidenti può essere per Bond l’occasione di immergersi nel cuore dell’intrigo, come nel caso di </span><em><span lang="it" xml:lang="it">La morte può attendere </span></em><span lang="it" xml:lang="it">(2002) in cui il giornale offerto dalla compagnia aereo propone – guarda caso – un lungo articolo sull’uomo di cui Bond sospetta. Il “tempo perso” del turistaè qui un tempo sempre guadagnato sullo svolgimento dell’intrigo che sottende ogni film della saga.</span>
        </paragraphe>
        <paragraphe num="20">
            <strong><span lang="it" xml:lang="it">Messa in scena di stereotipi di luoghi turistici </span></strong>
        </paragraphe>
        <paragraphe num="21">
            <span lang="it" xml:lang="it">Bourgeat e Bras hanno mostrato come il marchio James Bond partecipi alla creazione di archetipi spaziali e culturali: l’isola tropicale con la sua sabbia bianca e le sue palme, la Svizzera con le sue montagne e le sue banche. Questi archetipi facilitano il riconoscimento e la comprensione da parte dello spettatore. Metonimie spaziali come le piramidi, la Tour Eiffel, il Golden Gate, suggeriscono immediatamente l’Egitto, Parigi o San Francisco. Se questi emblemi compaiono sullo schermo, la scena potrebbe essere stata filmata in uno studio o in un paesaggio simile dall’altra parte del mondo senza che lo spettatore si accorga della differenza (Bourgeat, Bras, 2014). La collezione dei luoghi turistici della saga è significativa a riguardo: destinazioni culturali (Roma, Venezia, Paris, Istanbul, etc.), isole paradisiache (Giamaica, Bahamas, baia di PhangNga in Tailandia), paesaggi imponenti (Alpi, la Baia di Ha Long in Vietnam, i fiordi islandesi, il deserto di Atacama) o rotte emblematiche (l’Orient-Express, la crociera sull’Atlantico). </span>
        </paragraphe>
        <paragraphe num="22">
            <span lang="it" xml:lang="it">Tra gli archetipi spaziali, le destinazioni balneari o termali, o dedicateagli sport invernali, sono onnipresenti sin dalle prime opere del 1960, che corrispondo al periodo durante il quale queste emergono e si moltiplicano. Tuttavia, contrariamente a quanto avveniva nel mondo fuori, le destinazioni e i villaggi turistici frequentati da Bond e dai suoi nemici sono riservati a una clientela altolocata. Nel terzo film (</span><em><span lang="it" xml:lang="it">Agente 007 – Missione Goldfinger, </span></em><span lang="it" xml:lang="it">1964) è mostrato l’imponente complesso balneare del </span><em><span lang="it" xml:lang="it">Fontainebleau Miami Beach </span></em><span lang="it" xml:lang="it">a Miami (7:59-14:20). La scena permette di apprezzarne l’architettura e il modo con cui l’edificio è organizzato, ispirato ai principi funzionalisti: una grande costruzione a semicerchio, composta da camere spaziosi e tutte munite di un balcone, che sovrasta una piscina attorno alla quale si affaccia una terrazza su due piani, con sdraio e ombrelloni, dove è possibile fare il bagno, abbronzarsi, leggere, o ancora, come nel caso di Auric Goldfinger, darsi al gioco. Nello stesso modo, lontano dagli impianti turistici dei piani neve istituiti negli anni 1960 e 1970</span><a class="footnotecall" href="#ftn5" id="bodyftn5">5</a><em><span lang="it" xml:lang="it">, </span></em><span lang="it" xml:lang="it">Grindelwald in Svizzera (</span><em><span lang="it" xml:lang="it">Agente 007 – Al servizio segreto di Sua maestà, </span></em><span lang="it" xml:lang="it">1969) o Cortina d’Ampezzo (</span><em><span lang="it" xml:lang="it">Solo per i tuoi occhi, </span></em><span lang="it" xml:lang="it">1981) sono piuttosto destinazioni che hanno accolto turisti britannici già dal XVIII e XIX secolo. L’architettura vi conserva le caratteristiche tradizionali mentre gli edifici e condomini tipici delle destinazioni del periodo del turismo di massa sono assenti.</span>
        </paragraphe>
        <paragraphe num="23">
            <span lang="it" xml:lang="it">Se queste destinazioni sono ben reali, altre sono totalmente inventate. Il modello è comunque rispettato, a tal punto che lo spettatore non si rende necessariamente conto che si tratta di luoghi di pura fiction. È il caso di Ishtmus City, capitale fittizia della Repubblica di Ishtmus nell’America Centrale, sulla quale regna sovrano Franz Sanchez, signore della droga, in </span><em><span lang="it" xml:lang="it">007 – Vendetta privata, </span></em><span lang="it" xml:lang="it">1989</span><em><span lang="it" xml:lang="it">. </span></em><span lang="it" xml:lang="it">Da una parte, in questo luogo, la vista sul mare è fortemente sfruttata: il fronte mare è occupato dagli alberghi e una strada littoranea bordata di palme permette di percorrere la costa. Dall’altra, il fronte mare è strutturato comunque intorno a un punto centrale, il casinò, rispettando il modello degli stabilimenti balneari e termali sviluppati durante il XIX secolo. La conformità al modello è qui facilitata dai luoghi in cui il film è stato girato: Acapulco e Cancùn, due delle principali destinazioni balneari in Messico.</span>
        </paragraphe>
        <paragraphe num="24">
            <span lang="it" xml:lang="it">Questi luoghi turistici stereotipici, la cui messa in scena è diffusa nel mondo intero, permettono non soltanto di rinforzare gli archetipi spaziali e paesaggistici, ma costituiscono ugualmente un supporto eccellente all’azione nel quadro di una logica interna e di convenzioni proprie del genere: lo spettatore padroneggia i codici e l’organizzazione del quadro spaziale e può concentrarsi sulla trama, o persino anticipare le azioni dei personaggi. </span>
        </paragraphe>
        <paragraphe num="25">
            <strong><span lang="it" xml:lang="it">Messa in scena delle pratiche turistiche</span></strong>
        </paragraphe>
        <paragraphe num="26">
            <span lang="it" xml:lang="it">Le pratiche turistiche rappresentate sono anch’esse degli stereotipi. Quelle di 007 e dei suoi nemici, associati al turismo di lusso, si distinguono nettamente da quelle delle altre comparse anonime, associate al turismo di massa. Bond non si piega al secondo se non nel momento in cui la missione che deve intraprendere lo costringe. Il suo personaggio è di fatto associato a certe pratiche specifiche. Innanzitutto, Bond ricorre regolarmente ai servizi aggiuntivi proposti dalle strutture di lusso, quali, tra gli altri, l’autista (</span><em><span lang="it" xml:lang="it">Casino Royale, </span></em><span lang="it" xml:lang="it">2006), il servizio in camera, la piscina (</span><em><span lang="it" xml:lang="it">Goldeneye</span></em><span lang="it" xml:lang="it">, 1995; </span><em><span lang="it" xml:lang="it">Skyfall, </span></em><span lang="it" xml:lang="it">2012), la jacuzzi (</span><em><span lang="it" xml:lang="it">007 – Bersaglio mobile, </span></em><span lang="it" xml:lang="it">1985), i massaggi (</span><em><span lang="it" xml:lang="it">La morte può attendere, </span></em><span lang="it" xml:lang="it">2002). Persino quando si reca a Las Vegas (</span><em><span lang="it" xml:lang="it">Agente 007 – Una cascata di diamanti, </span></em><span lang="it" xml:lang="it">1971), egli attraversa soltanto la sala delle slot machine. A questi giochi popolari, Bond preferisce quelli dalle poste più altre e dal pubblico più ristretto.</span>
        </paragraphe>
        <paragraphe num="27">
            <span lang="it" xml:lang="it">Le pratiche turistiche più comunemente condivise sono altrettanto ben rappresentate nei diversi film: il bagno in mare, l’abbronzarsi, gli sport invernali e nautici. Infine, alcune pratiche più specifiche del turismo di massa completano l’inventario: viaggi organizzati, visite guidate e fugaci scatti fotografici. Ma questo ultimo tipo di pratiche non sono rappresentate che per fornire un alibi all’eroe (la visita alla Moschea Blu di Istanbul permette a Bond di recuperare la carta dell’ambasciata russa lasciata da Tatiana Romanova) oppure per fare da sfondo all’azione. Èlo stesso caso del suono e della luce proposta ai visitatori del sito di Luxor ne </span><em><span lang="it" xml:lang="it">La spia che mi amava </span></em><span lang="it" xml:lang="it">(1977, 26:19-31:34). L’anonimato della folla dei turisti è sfruttato a vantaggio sia degli agenti russi per scambiare delle informazioni che da 007 per pedinare questi stessi agenti e anche dal nemico per commettere un omicidio. Questi multipli fili narrativi sono messi in evidenza da una doppia prospettiva musicale. La sequenza si rivela particolarmente interessante nel momento in cui confonde la natura e la funzione stessa dell’accompagnamento musicale. All’inizio della sequenza, il contesto del suono e della luce indica immediatamente lo statuto narrativo, o diegetico, della musica che si inscrive nel lignaggio delle musiche epiche degli anni 1950–1960. Ricollegandosi alla monumentalità visuale delle inquadrature della Sfinge e delle Piramidi di Giza su piani larghi e l’enunciazione teatrale e sentenziosa della voce fuori campo, Marvin Hamlisch compone una musica pomposa, grandiosa e imponente. Riprende dunque ostensibilmente numerosi codici musicali epici – fanfare ieratiche suonate da ottoni, legni che rappresentano gli strumenti aerofoni a doppia ancia dell’antichità, quinte parallele e vuoti– mescolandole alle punteggiature del sintetizzatore che ancorano la musica nell’epoca della diegesi e del film (la fine degli anni 1970).</span>
        </paragraphe>
        <paragraphe num="28">
            <span lang="it" xml:lang="it">Ma la musica si allontana in diversi momenti drammatici della scena dal suo statuto di semplice sfondo sonoro diegetico per prendere la forma di un accompagnamento extra-diegetico e empatico</span><a class="footnotecall" href="#ftn6" id="bodyftn6">6</a><span lang="it" xml:lang="it">, punteggiando alcune azioni salienti come se la musica seguisse strettamente la narrazione. Così, il breve motivo discendente e tortuoso sottolineato dal suono dell’oboe (mi bemolle-re-mi bemolle) interviene in sincronia con il primo piano su Anya che discute con Fekkesh, proprio nel momento in cui l’attenzione di Bond si focalizza su di loro tra il pubblico numeroso che sta assistendo allo spettacolo (26:50). Da un lato, l’oboe appartiene alla tradizione dello stile filmico del </span><em><span lang="it" xml:lang="it">peplum</span></em><span lang="it" xml:lang="it"> dove è spesso utilizzato per simbolizzare l’</span><em><span lang="it" xml:lang="it">aulos</span></em><span lang="it" xml:lang="it">, uno strumento aerofono usato nell’antica Grecia, dall’altra la frase melodica valorizza il personaggio femminile la cui bellezza è sottolineata da un trucco sofisticato e da un alone di luce sottile, tanto che il timbro strumentale scelto rimanda a una rappresentazione musicale codificata della femminilità (Kalinak, 1982). Più avanti, dal momento in cui compare Squalo (27:19), diversi </span><em><span lang="it" xml:lang="it">topoï </span></em><span lang="it" xml:lang="it">musicali di </span><em><span lang="it" xml:lang="it">suspence</span></em><span lang="it" xml:lang="it"> sono ripresi: tritono in tremulo (e cioè un intervallo dissonante culturalmente associato a una dimensione malefica) e poi in crescendo seguito da un grande silenzio quando Squalo rompe la catena con i suoi denti di acciaio (29:08), quindi motivo discendente in tremolo di corde sull’acuto doppiato dall’arpa, sottolineando l’attesa angosciata di Fekkesh nel momento in cui il nemico si getta su di lui (27:56), o ancora punteggiature drammatiche di timpani nel momento in cui Bond si dirige verso nell’angolino dove giace il corpo dell’agente russo (30:07). Infine, il coro di donne senza parole, dalle sonorità di un vecchio organetto, accompagna il climax finale della scena a partire dal momento in cui Bond scopre nel portafoglio dell’uomo assassinato un indizio annotato sulla sua mano, illuminata dal chiarore di un accendino (30:33) – la luminosità timbrale si ricongiunge alla luce calda della fiamma che simboleggia l’“illuminazione” della scoperta, pronta a rilanciale la missione di 007. Anya è di nuovo valorizzata musicalmente, apparendo a Bond grazie a un fascio luminoso accompagnato da un breve </span><em><span lang="it" xml:lang="it">glissando</span></em><span lang="it" xml:lang="it"> ascendente attraverso un grande </span><em><span lang="it" xml:lang="it">crescendo </span></em><span lang="it" xml:lang="it">orchestrale, dal coro femminile e dall’illuminazione armonica apportata dal perfetto accordo dirompente di re bemolle maggiore, che fa improvvisamente seguito a un accordo di </span><em><span lang="it" xml:lang="it">mi minore</span></em><span lang="it" xml:lang="it"> (30:43). Così, in tutta la scena, l’accompagnamento musicale si svolge in maniera continua, ma il suo statuto cambia a seconda delle sequenze: attraverso il suo carattere pomposo e datato, la musica genera un secondo grado ironico di fronte alla vita o alla morte degli agenti – facendo del quadro turistico persino una molla involontariamente comica grazie al suo sfasamento – pur partecipando pienamente e in maniera molto diretta all’azione drammatica che si sviluppa nel retroscena. Se Giza non è dunque che uno sfondo, il compositore si è calato nel quadro specifico della scena e delle scelte di montaggio per proporre un accompagnamento orchestrale originale e ricco, andando oltre la mera illustrazione geografica.</span>
        </paragraphe>
        <paragraphe num="29">
            <span lang="it" xml:lang="it">Nel momento in cui le pratiche turistiche di massa non sono che il supporto dell’intrigo messo in scena e dell’azione, quelle associate al lusso, ne fanno al contrario pienamente parte (i tavoli da gioco dei casinò sono un luogo di confronto diretto con il nemico). </span>
        </paragraphe>
        <section niveau="h1">II. Dagli “idioti del viaggio” ai grandi assenti: una evoluzione significativa del cambiamento della rappresentazione del turismo </section>
        <paragraphe num="30">
            <span lang="it" xml:lang="it">La netta dicotomia sopra indicata tra pratiche del turismo di massa e pratiche del turismo di lusso fa il paio con l’evoluzione della rappresentazione del turismo che si sviluppa nel corso della saga.</span>
        </paragraphe>
        <section niveau="h2">A. Permesso di cambiare: rappresentazioni che seguono lo spirito del tempo</section>
        <paragraphe num="31">
            <span lang="it" xml:lang="it"><em>Casino Royale</em>, il primo romanzo di Ian Fleming in cui compare James Bond, risale al 1953. Questi romanzi, che in seguito si succedono di anno in anno, sono molto e positivamente influenzati dalla massificazione del turismo che gli è contemporanea e oscillano, per quanto riguarda i luoghi e le pratiche turistiche, tra una visione “paradisiaca”, una forma “di autenticità messa in scena” (McCannell, 1973) che corrisponde al turismo di massa, e una visione “realista” alla quale Bond ha accesso di maniera privilegiata grazie alle sue attività di spia (Denning, 2009).</span>
        </paragraphe>
        <paragraphe num="32">
            <em><strong><span lang="it" xml:lang="it">Grandeur</span></strong></em><strong><span lang="it" xml:lang="it"> e decadenza del turismo di massa </span></strong>
        </paragraphe>
        <paragraphe num="33">
            <span lang="it" xml:lang="it">Queste due visioni – quella paradisiaca e quella realista – si ritrovano nei film degli anni 1960 segnati dall’interpretazione di Sean Connery. Nel primo film della saga, </span><em><span lang="it" xml:lang="it">Agente 007 – Licenza di uccidere </span></em><span lang="it" xml:lang="it">(1962)</span><em><span lang="it" xml:lang="it">, </span></em><span lang="it" xml:lang="it">Bond approfitta della Giamaica, isola tropicale e turistica, delle sue palme, dei suoi cocktail e delle sue ragazze in bikini, ma stringe anche alleanza (e amicizia) con Quarrel, un abitante che gli dà accesso al rovescio di questo decoro. La stessa cosa accade in </span><em><span lang="it" xml:lang="it">A 007, dalla Russia con amore </span></em><span lang="it" xml:lang="it">(1963) dove Bond, grazie a Kerim Bey, ha accesso alla comunità dei gitani. Il turismo di massa, in questi primi film degli anni 1960, non è connotato in senso peggiorativo: i turisti rappresentati sono riconoscibili dalle loro pratiche (visite guidate, tintarelle), più che per il loro abbigliamento ridicolo o per i loro gingilli, e lo stesso 007 non sembra essere molto diverso da loro. Ne è testimone il gruppo di visitatori messi in scena a Istanbul: uomini e donne in elegante tenuta da città, brochure esplicative in mano, visibilmente concentrati su quanto la guida spiega loro. Nessun apparecchio fotografico compare se non quello di Bond che, in fondo al gruppo, passa totalmente inosservato. </span>
        </paragraphe>
        <paragraphe num="34">
            <span lang="it" xml:lang="it">La rappresentazione dei turisti cambia sensibilmente negli anni 1970, durante il periodo in cui James Bond è impersonificato da Roger Moore, il quale si fa riflesso sia di un certo “disprezzo antituristico” (Urbain, 1991) sia di una contestazione crescente del degrado </span><span lang="it" xml:lang="it">ambientale, economico e culturale imputato al turismo. È durante questo decennio che il turismo di massa, e chi lo pratica, diventano una molla comica al cuore della saga. I turisti si allontanano sempre di più dai loro domicili e dai loro luoghi di villeggiatura abituali e li si ritrova non solo nelle città turistiche “storiche” (Venezia, Il Cairo…) ma anche nelle destinazioni di recente apertura al mercato turistico grazie al trasporto aereo (Bangkok, Rio…). La distinzione tra questi turisti e 007 è ormai chiara e netta; lo testimonia il gruppo messo in scena ne </span><em><span lang="it" xml:lang="it">Agente 007 – L’uomo dalla pistola d’oro </span></em><span lang="it" xml:lang="it">(1974): volti nascosti dietro l’apparecchio fotografico che li identifica immediatamente, così come il loro abbigliamento (camice a fiori e cappellini). A catturare l’attenzione dei turisti non è alcuna spiegazione o alcun tipo di arricchimento intellettuale, bensì le fotografie da scattare o i souvenir da portare a casa, ovvero la dimensione “cartolina”. In tutti i film della stagione Moore, questi archetipi del turista compaiono nel momento in cui il film supera il registro di </span><em><span lang="it" xml:lang="it">spy story </span></em><span lang="it" xml:lang="it">per prendere quello della commedia, spesso goliardica. La sequenza veneziana in </span><em><span lang="it" xml:lang="it">Moonraker – Operazione Spazio </span></em><span lang="it" xml:lang="it">(1979) offre un buon esempio a questo proposito (36:33-39:35). Nella prima parte, benché la musica di John Barry suggerisca l’aspetto affannato dell’inseguimento sui canali attraverso il tema musicale principale di Bond, che valorizza l’eroe – comunque in un tempo relativamente lento – l’immagine comporta numerose distrazioni umoristiche. Con grande fatica, il gondoliere arriva a stento a evitare la collisione con l’imbarcazione pilotata dall’agente segreto, ma la sua gondola è tagliata in due da chi è all’inseguimento di Bond (38:26). Un primo piano su un semaforo che passa dal verde al rosso (un indicatore tradizionale di pericolo) introduce il risvolto drammatico delle dodici sequenze successive (38:15), concatenate con una cadenza molto sostenuta e breve. Tuttavia, questo registro drammatico visuale e narrativo è immediatamente abbandonato nel momento della collisione per far emergere un tono leggero e buffo: presi dal loro amoreggiare, i due turisti allacciati l’uno nell’altro non si accorgono nemmeno che stanno galleggiando su una mezza gondola. La gag sfrutta pienamente l’immagine stereotipata di Venezia come “città degli innamorati”.</span>
        </paragraphe>
        <paragraphe num="35">
            Nella seconda parte della scena (38:44-39:35), quando Bond trasforma la sua gondola in aeroscafo e attraversa piazza San Marco sotto gli sguardi dei turisti e dei veneziani lasciati di stucco, un cambiamento totale dell’atmosfera musicale rinforza l’aspetto strambo e assurdo dell’azione, di concerto con quel tipo di inquadratura che in gergo viene chiamata <em><span lang="it" xml:lang="it">reactionshot</span></em>, al fine di provocare una reazione di stupore negli spettatori: una musica pre-esistente, la Tritsch-Tratsch-Polka di Johann Strauss II, tra il brioso e il magniloquente, riempie tutto lo spazio sonoro, smontando l’azione attraverso la carta del puro spettacolo, pur sottolineando in contrasto le reazioni maldestre, inquiete e prese alla sprovvista di tutti i personaggi che assistono alla scena. Questi sono ripresi in primo piano o in piani ravvicinati per valorizzare le loro espressioni attonite e i gesti inadeguati – contrariamente alle inquadrature sull’eroe più distanti, che colgono maggiormente lo svolgersi spettacolare della sua fuga – scanditi dal vortice rimosso della polka. Tutto ciò rappresenta lo sconvolgimento del quotidiano banale dove il “granello di sabbia” inceppa il funzionamento della scena da cartolina, messo in luceda questo scherzo musicale. Questo, d’altronde, non sarà l’unico nel film (<span lang="it" xml:lang="it">Burlingame, 2012: 141).</span>
        </paragraphe>
        <paragraphe num="36">
            <span lang="it" xml:lang="it">Così i turisti sono messi in ridicolo, ma sempre affettuosamente. I cliché portati sullo schermo non sono, di fatto, che quelli che i turisti stessi applicano agli </span><em><span lang="it" xml:lang="it">altri </span></em>turisti. Non ci si alienerà pertanto la simpatia di coloro che praticano il turismo di massa, che d'altronde rappresentano una fetta consistente degli spettatori di James Bond.
        </paragraphe>
        <paragraphe num="37">
            <strong><span lang="it" xml:lang="it">La grande scomparsa</span></strong>
        </paragraphe>
        <paragraphe num="38">
            <span lang="it" xml:lang="it">A partire dal 1987, l’interpretazione di Timothy Dalton propone una versione più “seria” del personaggio, facendo il tentativo di riavvicinarlo con l’eroe letterario iniziale, ma questa mossa riceve un’accoglienza tiepida. A parte la scena di apertura di </span><em><span lang="it" xml:lang="it">007 – Zona pericolo, </span></em><span lang="it" xml:lang="it">durante la quale Bond atterra in paracadute sullo yacht di una giovane donna in villeggiatura a Gibilterra, i turisti non sono molto presenti durante questo periodo e cessano di essere caricaturizzati. Solo il turismo di lusso rimane presente. La stessa cosa si verifica durante gli anni 1990, quando a interpretare Bond è Pierce Brosnan. Poche scene principali vedono figurare i turisti. La sola scena significativa, in </span><em><span lang="it" xml:lang="it">La morte può attendere </span></em><span lang="it" xml:lang="it">(2002)</span><em><span lang="it" xml:lang="it">, </span></em><span lang="it" xml:lang="it">si cala sui cambiamenti del mercato. Ospiti sulla costa di Cuba, i turisti approfittano della spiaggia privata dalle sabbie bianche di un albergo di lusso, delle sue </span><em><span lang="it" xml:lang="it">escort</span></em><span lang="it" xml:lang="it">e di tutta una serie di altri servizi, aspettando di essere ammessi alla clinica molto privata </span><em><span lang="it" xml:lang="it">Los Órganos. </span></em><span lang="it" xml:lang="it">Questo turismo medico di alta gamma si ritrova in </span><em><span lang="it" xml:lang="it">Spectre </span></em><span lang="it" xml:lang="it">(2015), sulle Alpi, sul modello dell’impianto di sport invernali. Ma i turisti sono quasi invisibili, relegati sullo sfondo del ristorante.</span>
        </paragraphe>
        <paragraphe num="39">
            <span lang="it" xml:lang="it">È il cambiamento più significativo della fine degli anni 2000: i turisti sono scomparsi, persino nei luoghi in cui la loro presenza sembrava indispensabile. I casinò e le isole paradisiache sono sempre pieni di turisti, ma nessuna importanza è data ai figuranti che li impersonificano e che compaiono nell’immagine. Ancora di più, le destinazioni turistiche visitate da Bond sono, talvolta, completamente vuote. Così i marciapiedi di Roma e le rive del Tevere in </span><em><span lang="it" xml:lang="it">Spectre </span></em><span lang="it" xml:lang="it">(2015) per quanto siano luoghi iper-turistici (44:26-50:49). L’eroe non incrocia che una decina di automobili durante tutta la decina di minuti della scena di inseguimento ad alta velocità. Tutto ciò si associa alla scelta di film più “realisti” (nel senso di verosimile</span><a class="footnotecall" href="#ftn7" id="bodyftn7">7</a><span lang="it" xml:lang="it">) al fine di rinforzare l’adesione dello spettatore al racconto: questo inseguimento ha luogo all’inizio di novembre in un orario mattutino – non certo il periodo di maggiore affluenza turistica a Roma. </span>
        </paragraphe>
        <paragraphe num="40">
            <span lang="it" xml:lang="it">La scena è caratteristica dell’estetica audiovisuale delle scene di inseguimento nei film dell’era digitale </span><span lang="it" xml:lang="it">(Huvet, 2017: 439-449) che, visivamente, implicano “la velocità del montaggio, un gioco di alternanza tra poli estremi, ovvero tra generale (inquadratura dell’insieme) e singolare (primo piano) o tra movimento rapido e staticità, o ancora l’uso di tecniche per favorire l’empatia (come la tecnica di ripresa soggettiva)” </span><span lang="it" xml:lang="it">(Bolduc-Cloutier, 2018: 52). Sul piano sonoro, questa estetica si esprime attraverso la messa in avanti del </span><em><span lang="it" xml:lang="it">sound </span></em><em><span lang="it" xml:lang="it">design </span></em><span lang="it" xml:lang="it">– i rumori sono portatori di una musicalità attraverso un lavoro sulla frequenza e l’intensità del timbro dei motori e gli stridori dei pneumatici –, sull’allentamento della narratività musicale a favore di una scrittura principalmente ritmica. La musica sempre più diegetica intrattiene un dinamismo intenso per rinforzare la sensazione di velocità visuale e assumere una funzione cinetica molto forte. L’assenza fisica dei turisti è compensata così in qualche modo dall’eccitazione dell’inseguimento e dall’ondata sensoriale di immagini e di suoni. Producendo uno sfasamento incongruo rispetto alla situazione pericolosa, una musica diegetica ascoltata dal conduttore di una Fiat 500 porta un tocco di colore locale (46:07-46:49): come qualsiasi buon romano (!), l’uomo si diletta con l’aria di un’opera, </span><em><span lang="it" xml:lang="it">Libiamo Ne’lieti Calici</span></em><span lang="it" xml:lang="it">, da La Traviata di Giuseppe Verdi (46:15). Eppure, al di là del cliché, l’utilizzo di questa musica nell’immagine è interessante sotto diversi punti di vista: lungi dall’essere un semplice sfondo sonoro geograficamente connotato, l’aria diventa una materializzazione sonora con una forte carica energetica e con un forte impulso e traiettoria visuale. Diversi scorci sul contatore della velocità nel cruscotto della macchina (46:32, 46:38) mostrano l’accelerazione brusca sotto la spinta dell’Aston Martin, entrando in corrispondenza con l’intensità musicale crescente (</span><em><span lang="it" xml:lang="it">vibrato </span></em><span lang="it" xml:lang="it">di Luciano Pavarotti e Joan Sutherland, ritmo più rapido e continuo, gradazione nell’acuto e </span><em><span lang="it" xml:lang="it">crescendo </span></em><span lang="it" xml:lang="it">vocale), fino alla risoluzione finale cadenzata in apoteosi sincronizzata con la traiettoria in linea retta della Fiat che termina la sua corsa, inserendosi perfettamente nelle linee di un parcheggio libero. L’accordo finale esaltato della musica corrisponde così, in maniera umoristica, al primo piano in avanti dell’automobile che si ferma proprio davanti il marciapiede urtando un palo (46:49). I turisti sono praticamente cancellati a vantaggio di un accompagnamento sonoro immersivo e spettacolare, rimandando a una strizzata d’occhio audio-visuale per includere la località e la sua cultura.</span>
        </paragraphe>
        <paragraphe num="41">
            <span lang="it" xml:lang="it">Durante l’era Daniel Craig, il turismo e i turisti sono sostituiti dalle pratiche di svago (la visita alla mostra </span><em><span lang="it" xml:lang="it">Body Worlds </span></em><span lang="it" xml:lang="it">a Miami in </span><em><span lang="it" xml:lang="it">Casino Royale</span></em><span lang="it" xml:lang="it"> per esempio) e dagli abitanti. In </span><em><span lang="it" xml:lang="it">Skyfall </span></em><span lang="it" xml:lang="it">(2012) la scena dell’inseguimento a Londra non avviene nei quartieri turistici della città, ma in metropolitana, contesto paradossalmente più estraneo a Bond di qualsiasi altro sito internazionale che egli ha potuto visitare. Come fa notare Q, 007 sembra scoprire la metropolitana nell’ora di punta. Come nella scena romana di </span><em><span lang="it" xml:lang="it">Spectre </span></em><span lang="it" xml:lang="it">(2015)</span><em><span lang="it" xml:lang="it">, </span></em><span lang="it" xml:lang="it">gli abitanti (e i lavoratori) londinesi sostituiscono perfettamente il ruolo precedentemente giocato dai turisti: hanno esattamente lo stesso ruolo passivo in opposizione a quello dell’eroe e, in maniera puntuale, servano da volano comico nel corso di un film molto più cupo, nervoso e violento. </span>
        </paragraphe>
        <paragraphe num="42">
            <span lang="it" xml:lang="it">Questo nuovo orientamento verso le pratiche quotidiane, il tempo libero e gli abitanti coincide con l’evoluzione delle pratiche ricreative verso la loro individualizzazione e la loro generalizzazione, oltre alla volontà di praticare un turismo più attento agli abitanti e ai luoghi frequentati (turismo sostenibile, etico, etc.). Queste evoluzioni non riguardano soltanto i turisti ma anche i luoghi turistici. </span>
        </paragraphe>
        <section niveau="h2">B. Il mondo non basta più: Bond, agente di viaggio</section>
        <paragraphe num="43">
            <span lang="it" xml:lang="it">L’impatto dei film di James Bond sullo sviluppo dei luoghi turistici è indiscutibile. Durante ogni fase di pre-produzione, città e regioni sfoggiano una serie di argomentazioni volte a far convogliare su di sé le attenzioni della spia britannica.</span>
        </paragraphe>
        <paragraphe num="44">
            <em><strong><span lang="it" xml:lang="it">Goldmaker</span></strong></em><strong><span lang="it" xml:lang="it">: l’estensione dell’ecumene turistica?</span></strong>
        </paragraphe>
        <paragraphe num="45">
            <span lang="it" xml:lang="it">Oltre alle ricadute economiche dirette generate dalla presenza della troupe televisiva, i film rinforzano o generano la notorietà del luogo giocando il ruolo di incubatore turistico (Beeton, 2005). In seguito al film </span><em><span lang="it" xml:lang="it">Casino Royale </span></em><span lang="it" xml:lang="it">nel 2006 che, per la prima volta, portava Bond in Montenegro, i titoli di alcuni giornali britannici recitavano “Come James Bond ha messo il Montenegro sulla carta” (</span><em><span lang="it" xml:lang="it">Daily Express Reporter</span></em><span lang="it" xml:lang="it">, 2012). Fatto tanto più importante poiché il Montenegro ha ottenuto la sua indipendenza il 2 giugno 2006, ovvero soltanto qualche mese prima dell’uscita del film e un mese prima della fine delle riprese. La menzione “Montenegro”, senza troppa precisione, appare dunque sullo schermo nella scena del viaggio in treno che porta 007 al casinò da cui il titolo del film, che dovrebbe dunque trovarsi in una piccola città montenegrina il cui nome è comunque taciuto nello scenario (57:50). E a buona ragione: le scene chiave non sono state girate in Montenegro, né il treno utilizzato da 007 o l’Hotel Splendid dove si reca non esistevano nel momento dell’uscita del film. Il regista Martin Campbell ammette d'altronde di non aver mai messo piede in Montenegro. Eppure nella sua regia incorpora tutti gli elementi chiavi delle rappresentazioni archetipiche dei luoghi turistici e del turismo di lusso: un treno a grande velocità con una prima classe di alto livello, un villaggio fortificato con castello in un meandro in piena campagna, il tutto filmato con viste aeree che rinforzano l’aspetto da cartolina (01:05:23). Questa rappresentazione è stata creata in tutte le sue parti a partire da alcuni luoghi che si trovano nella Repubblica Ceca, ma ben pochi spettatori se ne sono resi conti. Il Montenegro ha vissuto, tra il 2006 e il 2009, un forte boom immobiliare legato agli acquisti di residenze secondarie da parte di investitori russi e britannici (Werner, 2013). Parallelamente si produce una crescita significativa dei soggiorni e degli investimenti nel settore turistico. Il film, grazie a una semplice menzione fatta all’inizio di una scena, conferisce un’esistenza concreta a un paese che si sta ricreando proprio in quel momento. L’ecumene bondiana è piuttosto comparabile a quella del turismo: le due richiamano le carte del tempo delle grandi esplorazioni, in cui bisognava riempire lo spazio bianco. Nel momento in cui 007 si reca in una nuova destinazione, questa inizia a comparire tra gli itinerari turistici e partecipa all’allargamento dell’ecumene turistico. Ciò vale a tutte le scale, dalla metropolitana londinese</span><a class="footnotecall" href="#ftn8" id="bodyftn8">8</a><span lang="it" xml:lang="it"> allo Stato del Montenegro. Si è originato </span><span lang="it" xml:lang="it">persino un turismo specifico sui passi di Bond: i suoi fan pianificano le loro tappe di viaggio e i loro programmi di vacanze in funzione dei luoghi rappresentati nei film o delle location in cui il film è stato girato (S. Rejinders, 2010).</span>
        </paragraphe>
        <paragraphe num="46">
            <strong><span lang="it" xml:lang="it">La spia che non arriva: un’ecumene cinematografico e turistico atrofizzato</span></strong>
        </paragraphe>
        <paragraphe num="47">
            <span lang="it" xml:lang="it">Se è interessante studiare le destinazioni turistiche create o rinforzate da Bond, l’analisi di una carta sulla quale sono localizzati gli spostamenti di 007 nel corso dei 24 film che lo hanno come protagonista lascia pensare che vi siano regioni “condannate” da 007</span><a class="footnotecall" href="#ftn9" id="bodyftn9">9</a><span lang="it" xml:lang="it">.</span><em><span lang="it" xml:lang="it">Casino Royale </span></em><span lang="it" xml:lang="it">(2006) è il solo film che propone un breve passaggio in Africa, molto lontano dai luoghi e dai paesaggi turistici: lo spettatore non vede che il campo di un signore della guerra in Uganda, in piena giungla e sotto la pioggia, poi un’arena destinata ai combattimenti tra animali, un cantiere e l’ambasciata di Nambutu, sull’isola di Madagascar. Una “missione africana” è evocata da M, il superiore di 007, nella scena introduttiva di </span><em><span lang="it" xml:lang="it">Moonraker – Operazione spazio </span></em><span lang="it" xml:lang="it">(1979) ma non se ne mostra che il viaggio di ritorno. </span>
        </paragraphe>
        <paragraphe num="48">
            <span lang="it" xml:lang="it">Nemmeno altre aree, come la penisola arabica e l’Iran o l’Oceania, non sono mai riuscite ad attirare Bond malgrado il loro evidente potenziale geopolitico. Ostracismi che fanno la fortuna dell’agente segreto concorrente di Bond, Ethan Hunt, della IMF (o meglio, dell’agenzia Impossible Mission Force). Al di là di quale località in comune – Londra, Mosca o Roma – </span><em><span lang="it" xml:lang="it">Mission: Impossible </span></em><span lang="it" xml:lang="it">si ingegna a riempire i vuoti lasciati dall’agente britannico. La rivalità cinematografica si gioca così anche sul piano geografico. </span><em><span lang="it" xml:lang="it">Mission: Impossible </span></em><span lang="it" xml:lang="it">(1996) si sviluppa in buona parte a Praga che non sarà visitata da James Bond che 10 anni più tardi (in </span><em><span lang="it" xml:lang="it">Casino Royale, </span></em><span lang="it" xml:lang="it">2006). Gli episodi successivi metteranno in scena la Spagna, l’Australia (</span><em><span lang="it" xml:lang="it">Mission: Impossible II, </span></em><span lang="it" xml:lang="it">2000) e gli Emirati Arabi (</span><em><span lang="it" xml:lang="it">Mission: Impossible – Protocollo fantasma, </span></em><span lang="it" xml:lang="it">2011), luoghi totalmente ignorati da Bond. Solo l’Africa subsahariana si trova sempre esclusa da questa ecumene creata dai grandi marchi di spionaggio, azione e avventura. Persino </span><em><span lang="it" xml:lang="it">Jason Bourne</span></em><span lang="it" xml:lang="it">, alla ricerca dei luoghi e delle situazioni più realistiche, non si recanelle terre africane.</span>
        </paragraphe>
        <section niveau="h1">Conclusioni</section>
        <paragraphe num="49">
            <span lang="it" xml:lang="it">Durante i 56 anni di presenza di James Bond al cinema, le rappresentazioni del turismo e dei turisti si sono considerevolmente evolute di fronte a un cambiamento della stessa attività turistica mondiale. Bond è arrivato sullo schermo per la prima volta nel pieno dello sviluppo del turismo di massa e ha dovuto negoziare verso la fine del XX secolo con quella che Philippe Violier (2016) teorizza come la “terza rivoluzione turistica”. Gli ultimi episodi della saga, ovvero i quattro film dell’era Craig, permettono di esaminare questa proposta teorica. Secondo Violier, la terza rivoluzione turistica è caratterizzata da tre elementi principali: un’estensione dell’ecumene turistica, di “nuove relazioni tra gli attori” del turismo così come </span><span lang="it" xml:lang="it">da una “ibridazione delle pratiche”. Questi ultimi film portano effettivamente lo spettatore verso nuove destinazioni ignorate fino a quel momento dal turismo (Montenegro) oppure trasformano certe realtà quotidiane (come la metropolitana londinese) in oggetti turistici, testimoni di una estensione dell’ecumene turistica. Rompendo con la rappresentazione archetipica dei turisti a vantaggio di un interesse rinnovato per gli abitanti dei luoghi visitati da parte dell’eroe, sono rappresentate le nuove relazioni tra gli attori sociali e l’ibridazione delle pratiche che sono all’origine delle forme del turismo contemporanee in piena espansione e che implicano la scoperta, o la condivisione, del quotidiano degli abitanti. Paradossalmente, proprio nel momento in cui il lusso è sempre più presente in questi film (seguendo la logica del </span><em><span lang="it" xml:lang="it">product placement</span></em><span lang="it" xml:lang="it">) il quotidiano e l’“ordinario” sono “eroizzati” e re-incantati. Una nuova rappresentazione è così creata: come nello specchio di Alice, questi luoghi del quotidiano nascondono la porta di ingresso verso un immaginario straordinario. Questa rottura è all’origine stessa del turismo.</span>
        </paragraphe>
        <paragraphe num="50">
            <span lang="it" xml:lang="it">Queste diverse rappresentazioni dei luoghi e degli attori del Turismo e la loro evoluzione sono estremamente dipendenti dalla regia: dal punto di vista della scelta delle scene girate, ma anche di quella musicale e del </span><em><span lang="it" xml:lang="it">sound design</span></em><span lang="it" xml:lang="it">, che partecipano in maniera significativa alla costruzione di archetipi turistici nello spettatore, compreso i luoghi più ordinari. La colonna sonora si fa carico del colore locale e delle gag audio-visuali, mettendo in evidenza la </span><em><span lang="it" xml:lang="it">suspence</span></em><span lang="it" xml:lang="it"> mozzafiato delle frequenti scene di inseguimenti che si sviluppano nei luoghi turistici – in particolare nei film girati nell’epoca digitale – e in maniera più marcata nella svolta narrativa e estetica della saga a partire da</span><em><span lang="it" xml:lang="it"> Casino Royale </span></em><span lang="it" xml:lang="it">(2006) verso un approccio più cupo e torturato, dalla violenza grafica e che sottostà pienamente al paradigma dello spettacolare e dell’immersione cinematografica intensificata (Smith, 2013). Verosimilmente James Bond non ha spesso di inviare cartoline e queste verranno da destinazioni sempre più inattese. </span>
        </paragraphe>
    </corps>
    <bibliographie>
        <reference>Beeton S., 2005, Film-Induced Tourism. Bristol, Buffalo, Toronto, Channel View Publication, Aspects of Tourism.</reference>
        <reference>Black J., 2005 [2000], The Politics of James Bond: From Fleming’s Novel to the Big Screen, Lincoln, University of Nebraska Press.</reference>
        <reference>Bolduc-Cloutier H., 2018, « Musique et immersion spectatorielle dans les scènes de poursuite des films d’action du cinéma hollywoodien contemporain », in Huvet C. (dir.), Revue musicale OIRM, « Création musicale et sonore dans les blockbusters de Remote Control », vol. 5, n°2, 48-77, à paraître.</reference>
        <reference>Bourdieu P., 1979, La Distinction. Critique sociale du jugement, éd. de Minuit.</reference>
        <reference>Bourgeat S. ; Bras C., 2014, « Le monde de James Bond : logiques, pratiques et archétypes », Annales de Géographie, 2014/1, n°695-696, 671-686.</reference>
        <reference>Burlingame J., 2012, The Music of James Bond, Oxford, Oxford University Press.</reference>
        <reference>Chion M., 2003, Un art sonore, le cinéma : histoire, esthétique, poétique, Paris, Cahiers du cinéma.</reference>
        <reference>Darbellay F., Clivaz C., Nahrath S., Stock M., 2011, « Approche interdisciplinaire du développement des stations touristiques. Le capital touristique comme concept opératoire », Mondes du tourisme, n°4, 36-48.</reference>
        <reference>Denning M., 2009, « Licensed to look: James Bond and the heroism of consumption », in Lindler C. (éd.), The James Bond Phenomenon: A Critical Reader (2nd edition), Manchester, Manchester University Press, 56-88.</reference>
        <reference>Dodds K., 2003, « Licensed to Stereotype : Popular Geopolitics, James Bond and the Spectre of Balkanism », Geopolitics, vol.8, n°2, 125-156.</reference>
        <reference>Duprat J.-A., 2015, James Bond dans le spectre géopolitique, Le Bouscat, L’esprit du temps.</reference>
        <reference>Eco U, 1994 [1987], « Innovation et répétition : entre esthétique moderne et post-moderne », Réseaux, vol.12, n°68, 9-26.</reference>
        <reference>Equipe MIT, 2002, Tourismes 1. Lieux communs, Paris, Belin.</reference>
        <reference>Equipe MIT, 2005, Tourismes 2. Moments de lieux, Paris, Belin.</reference>
        <reference>Evin G., 2002, Goldmaker. Comment James Bond est devenu le plus gros succès de l’histoire du cinéma, Paris, Fayard.</reference>
        <reference>Fleming I., 1960, For Your Eyes Only, Londres, Jonathan Cape.</reference>
        <reference>Genette G., 1968, « Vraisemblance et motivation », Communications, n°11, 5-21.</reference>
        <reference>Huvet C., 2017, D’Un nouvel espoir (1977) à La Revanche des Sith (2005) : écriture musicale et traitement de la partition au sein du complexe audio-visuel dans la saga Star Wars, thèse de doctorat, Université Rennes 2/Université de Montréal.</reference>
        <reference>Kalinak K., 1982, « The Fallen Woman and the Virtuous Wife: Musical Stereotypes in The Informer, Gone with the Wind and Laura », Film Reader, n°5, 76-82.</reference>
        <reference>Mari J.-C., 2007, Quand le film se fait musique : une nouvelle ère sonore au cinéma, Paris, L’Harmattan.</reference>
        <reference>McCannell D., 1973, « Staged Authenticity: Arrangements of Social Space in Tourist Settings », American Journal of Sociology, vol. 79, n°3, 589-603.</reference>
        <reference>Mulvey L., 1989, Visual and Other Pleasures, Londres, Macmillan.</reference>
        <reference>Raento P., 2017, « All in – and More! Gambling in the James Bond Films », UNLV Gaming Research &amp; Review Journal, vol. 21/1, 49-68.</reference>
        <reference>Reijnders S., 2010, « On the Trail of 007: Media Pilgrimages into the World of James Bond », Area, 42, 369-377.</reference>
        <reference>Simpson P., 2006 [2002], The Rough Guide to James Bond, Londres, Rough Guides.</reference>
        <reference>Smith J., 2013, « The Sound of Intensified Continuity », inRichardson J., Gorbman C., Vernallis C. (dir.), The Oxford Handbook of New Audiovisual Aesthetics, New York, New York University Press, 331-356.</reference>
        <reference>Urbain J.-D., 1991, L’idiot du voyage. Histoires de touristes, Paris, Plon.</reference>
        <reference>Violier P., « La troisième révolution touristique », Mondes du tourisme [en ligne], Hors-série.</reference>
        <reference>Werner J., 2013, « Revenue Mobility in a Transitional Economy: “Casino Royale” in Montenegro and the Negative Effects Towards the Local Units », in Biethahn N., Werner J., Sucky E., Kolke R. (dir.), Mobility in a Globalised World 2012, Bamberg, University of Bamberg Press, 46-56.</reference>
        <reference>Bird B., 2011, Mission: Impossible – Protocollo fantasma. Musica di Michael Giacchino.</reference>
        <reference>Campbell M., 1995, GoldenEye. Musica diÉric Serra.</reference>
        <reference>Campbell M., 2006, Casino Royale. Musica di David Arnold.</reference>
        <reference>Gilbert L., 1979, Moonraker – Operazione spazio. Musica di John Barry.</reference>
        <reference>Gilbert L., 1977, La spia che mi amava. Musica de Marvin Hamlisch.</reference>
        <reference>Glen J., 1981, Solo per i tuoi occhi. Musica di Bill Conti.</reference>
        <reference>Glen J., 1989, 007 – Vendetta privata. Musica di Michael Kamen.</reference>
        <reference>Glen J., 1985, 007 – Bersaglio mobile. Musica di John Barry.</reference>
        <reference>Hamilton G., 1974, Agente 007 ­– L’uomo dalla pistola d’oro. Musica di John Barry.</reference>
        <reference>Hamilton G., 1964, Agente 007 – Missione Goldfinger. Musica di John Barry.</reference>
        <reference>Hazanavicius M., 2006, OSS 117: Le Caire, nid d’espions. Musica di Ludovic Bource et Kamel Ech-Cheikh.</reference>
        <reference>Hunt P., 1969, Agente 007 – Al servizio segreto di Sua maestà. Musica di John Barry.</reference>
        <reference>Mendes S., 2015, Spectre. Musica di Thomas Newman.</reference>
        <reference>Mendes S., 2012, Skyfall. Musica di Thomas Newman.</reference>
        <reference>Tamahori L., 2002, La morte può attendere. Musica di David Arnold.</reference>
        <reference>Woo J., 2000, Mission: Impossible II. Musica di Hans Zimmer.</reference>
        <reference>Young T., 1963, A 007, dalla Russia con amore. Musica di John Barry.</reference>
        <reference>Young T., 1962, Agente 007 – Licenza di uccidere. Musica di John Barry et Monty Norman.</reference>
    </bibliographie>
    <notes>
        <note id="1">Tipico gioco d’azzardo praticato nei casinò. NdT.</note>
        <note id="2">Fonte: Nash Information Services, the-numbers.com.</note>
        <note id="3">È indicato in parentesi il minutaggio delle inquadrature principali e delle scene analizzate nel corso dell’articolo.</note>
        <note id="4">Reso popolare dai cartoni animati di Walt Disney prima e poi dai film del cinema americano classico del periodo d’oro, questo procedimento consiste nell’imitazione letterale della musica di alcuni gesti o movimenti nell’immagine.</note>
        <note id="5">I plan neige sono specifici piani decisi tra gli anni 1960 e 1970 in Francia per creare e gestire gli stabilimenti invernali con finalità prettamente sportive. Ndt.</note>
        <note id="6">Michel Chion definisce la musica empatica come una musica “che partecipa direttamente all’emozione dellascena, della situazione, che vibra in sintonia con lei, la racchiude, la prolunga e l’amplifica” (Chion, 2003 : 382).</note>
        <note id="7">La verosimiglianza concorre a sospendere l’incredulità dello spettatore, rendendo gli avvenimenti o gli oggetti rappresentati plausibili allo sguardo delle codifiche del genere e della logica interna dell’opera. A seconda del grado di conformità del film alle convenzioni del genere al quale si ispira, può risultare da una costruzione ad hoc e implicitamente da un “contratto tacito tra l’opera e il suo pubblico” (Genette, 1968: 8).</note>
        <note id="8">The tube, secondo il nome informale con cui è chiamata la metropolitana di Londra, è un elemento essenziale dell’identità di questa metropoli, ben valorizzato dal punto di vista turistico da Transport for London.Appare sia al cinema che alla televisione: si pensi all’episodio La casa vuota della serie televisiva Sherlock (2014) o all’incursione di Churchill in metropolitana nel film L’ora più buia (2017). Questa attenzione può essere collegata a un certo re-incantamento del quotidiano, che propone allo spettatore una rappresentazione straordinaria di un luogo ordinario.</note>
        <note id="9">Ci si riferirà alla carta interattiva realizzata da ESRI per l’uscita di Spectre(2015):https://resource.esriuk.com/james-bond-travel-map/.</note>
    </notes>
</article>