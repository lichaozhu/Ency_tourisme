<?xml version="1.0" encoding="UTF-8"?>
<article id="ca_CSI_8-31_Ls_1" source="https://journals.openedition.org/viatourism/2647" lang="ca">
    <meta>
        <extraction>2021-05-26</extraction>
        <DOI>https://doi.org/10.4000/viatourism.2647</DOI>
        <revue>Viatourism</revue>
        <numero>13</numero>
        <annee>2018</annee>
    </meta>
    <auteurs>
        <auteur nom="Sanz-Ibáñez" prenom="Cinta">
            <oeuvres>
                <publication id="es_CSI_7-28_Ls_1" source="https://journals.openedition.org/viatourism/2623" lang="es">La evolución de los destinos</publication>
                <publication id="en_CSI_8-29_Ts_1" source="https://journals.openedition.org/viatourism/2636" lang="en">The Evolution of Destinations</publication>
            </oeuvres>
            <description>
                Cinta Sanz-Ibáñez va rebre el seu doctorat en Turisme i Oci (cum laude) a la Universitat Rovira i Virgili. La seva investigació doctoral fou finançada per una beca de recerca FPU del Ministeri d’Educació, Cultura i Esports (AP2010-2623). Els reconeixements recents al treball dela Dra. Sanz-Ibáñez inclouen un premi AECIT (Associació Espanyola d’Experts Científics en Turisme) per al millor article científic en turisme 2015 amb l’article "The evolution of destinations: towards an evolutionary and relational economic geography approach" publicat a la revista Tourism Geographies (Taylor &amp; Francis). La Dra. Sanz-Ibáñez és actualment Investigadora Postdoctoral al Grup de Recerca en Anàlisi Territorial i Estudis Turístics (GRATET) - Departament de Geografia – i Project manager del Màster Erasmus Mundus en Innovació en Enoturisme (WINTOUR) a la Universitat Rovira i Virgili. El seu treball se centra principalment en l’estudi de l’evolució de les destinacions turístiques, amb un interès particular en contribuir a integrar aquest camp de recerca en el debat entorn de l’evolució de llocs i regions que es desenvolupa en el corrent principal de la geografia econòmica. 
            </description>
        </auteur>
    </auteurs>
    <titre>La evolució de les destinacions</titre>
    <sousTitre>Una aproximació des de la geografia econòmica evolutiva i relacional</sousTitre>
    <corps>
        <paragraphe num="1">
            <span lang="ca" xml:lang="ca">Des d’una perspectiva geogràfica, el turisme es veu cada cop més com una activitat que crea espais productius socialment construïts que evolucionen amb el pas del temps. Les destinacions turístiques són sistemes dinàmics i, per tant, s’han de gestionar per mantenir la seva competitivitat. En contrast amb les prediccions deterministes (i en alguns casos pessimistes) d’alguns dels models evolutius proposats en la geografia del turisme (Butler, 1980; Christaller, 1964; Gilbert, 1939; Plog, 1973), diversos treballs evidencien l’extrema adaptabilitat de les destinacions turístiques i la seva capacitat de sostenir -i fins i tot augmentar- la seva competitivitat a llarg termini (Agarwal, 2002; Anton Clavé &amp;amp; Wilson, 2017; Papatheodorou, 2004). En aquest sentit, la literatura existent demostra que hi ha espai per propostes més enllà dels models convencionals, essent el model TALC el més estès (Butler, 2006), com a eines explicatives per a comprendre de manera àmplia com i per què les destinacions canvien amb el temps (Brouder, Anton Clavé, Gill , &amp;amp; Ioannides, 2017).</span>
        </paragraphe>
        <paragraphe num="2">
            <span lang="ca" xml:lang="ca">L’objectiu principal de la tesi és contribuir a la comprensió dels mecanismes subjacents als canvis que es produeixen al llarg de la trajectòria evolutiva de les destinacions turístiques, tot posant atenció a la dinàmica de lloc en comptes de l’evolució de l’activitat turística, una de les discussions prevalents entorn del TALC i altres models evolutius tradicionals (Équipe MIT, 2002). En concret, la recerca desenvolupada té com a objectiu estudiar, en primer lloc, els efectes de la interacció i els fluxos de coneixement dels </span><em><span lang="ca" xml:lang="ca">stakeholders</span></em><span lang="ca" xml:lang="ca"> sobre el comportament evolutiu de les destinacions (</span><em><span lang="ca" xml:lang="ca">human agency</span></em><span lang="ca" xml:lang="ca">- agència). En segon lloc, la capacitat d’adaptació de les destinacions davant les dinàmiques de canvi local i global (</span><em><span lang="ca" xml:lang="ca">contextuality</span></em><span lang="ca" xml:lang="ca"> - contextualitat). I, en tercer lloc, els efectes positius i negatius a llarg termini de les decisions i esdeveniments passats en la configuració de les trajectòries deles destinacions turístiques (</span><em><span lang="ca" xml:lang="ca">path dependence</span></em><span lang="ca" xml:lang="ca">- dependència del camí).</span>
        </paragraphe>
        <paragraphe num="3">
            <span lang="ca" xml:lang="ca">Amb aquesta finalitat, la tesi desenvolupa un model analític inspirat en els avanços contemporanis de la geografia econòmica per analitzar l’evolució i l’organització de llocs productius especialitzats, és a dir, la geografia econòmica evolutiva (EEG) (Boschma &amp;amp; Martin, 2010; Kogler, 2015) i la geografia econòmica relacional (REG) (Bathelt &amp;amp; Glückler, 2003; Jones, 2013). Tot explorant de quina manera la EEG i la REG afegeixen valor als estudis en turisme, l’enfocament proposat és capaç d’aportar llum a qüestions com ara: per què algunes destinacions experimenten un creixement sobtat i altres,un camí de desenvolupament més progressiu? Per què alguns llocs turístics aconsegueixen rejovenir i millorar la seva competitivitat, mentre que altres no es poden adaptar als canvis constants del mercat turístic mundial? L’enfocament integrat EEG-REG presenta els processos d’evolució de les destinacionsdes d’una perspectiva no lineal i no determinista que reconeix la complexitat dels processos d’evolució de les destinacions i les creixents funcions econòmiques, urbanes i residencials adquirides en les destinacions turístiques consolidades. Així mateix, aquest enfocament té en compte que múltiples forces interdependents produeixen trajectòries evolutives distintives en funció de les especificitats de la destinació en termes de </span><em><span lang="ca" xml:lang="ca">contextuality</span></em><span lang="ca" xml:lang="ca">, </span><em><span lang="ca" xml:lang="ca">human agency</span></em><span lang="ca" xml:lang="ca"> i </span><em><span lang="ca" xml:lang="ca">path dependence</span></em><span lang="ca" xml:lang="ca"> (Sanz-Ibáñez i Anton Clavé, 2014).</span>
        </paragraphe>
        <paragraphe num="4">
            <span lang="ca" xml:lang="ca">La investigacióduta a terme consisteix en una recopil·lació de tres treballs empírics desenvolupats a la Costa Daurada central, una important destinació mediterrània situada a la costa sud de Catalunya. La tesi sosté que la realització de la investigació en aquesta àrea d’estudi proporciona una visió significativa ja que, malgrat reconèixer els efectes d’altres intervencions -com ara reordenaments urbans i inversions en infraestructures públiques-, tres catalitzadors específics destillen l’essència de les transformacions que han millorat la competitivitat de la destinació des dels anys vuitanta. Es tracta de la col·laboració i gestió en la transferència de coneixement, els canvis de demanda i la reorganització del producte turístic, els quals es poden vincular als catalitzadors del canvi evolutiu identificats en el model analític presentat en la tesi, és a dir, </span><em><span lang="ca" xml:lang="ca">human agency</span></em><span lang="ca" xml:lang="ca">, </span><em><span lang="ca" xml:lang="ca">contextuality</span></em><span lang="ca" xml:lang="ca"> i </span><em><span lang="ca" xml:lang="ca">path dependence</span></em><span lang="ca" xml:lang="ca">.</span>
        </paragraphe>
        <paragraphe num="5">
            <span lang="ca" xml:lang="ca">La complexitat del tema objecte d’estudi -l’evolució de les destinacions- requereix un disseny metodològic que inclogui una combinació d’anàlisis quantitatives -anàlisi de xarxes socials- i qualitatives- entrevistes i anàlisis documentals. Aquest mètode permet obtenir una valoració integral de la transformació i reconfiguració de la destinació objecte d’estudi. En primer lloc, pel que fa al catalitzador de la </span><em><span lang="ca" xml:lang="ca">human agency</span></em><span lang="ca" xml:lang="ca">, s’aplica un enfocament d’anàlisi de xarxes socials bipartites (</span><em><span lang="ca" xml:lang="ca">two-mode networks</span></em><span lang="ca" xml:lang="ca">) com una poderosa eina per descobrir quins actors actuen com a </span><em><span lang="ca" xml:lang="ca">brokers</span></em><span lang="ca" xml:lang="ca"> en xarxes de coneixement derivades de les interaccions que es duen a terme en seminaris i cursos especialitzats organitzats a l’àrea d’estudi els anys 2013 i 2014. En segon lloc, pel que fa al catalitzador de la </span><em><span lang="ca" xml:lang="ca">contextuality</span></em><span lang="ca" xml:lang="ca">, la realització i anàlisi de 18 entrevistes en profunditat -complementades amb dades secundàries- són el mètode utilitzat per estudiar la dinàmica dels processos d’</span><em><span lang="ca" xml:lang="ca">strategic coupling</span></em><span lang="ca" xml:lang="ca"> (acoblament estratègic) entre els actors de la Costa Daurada central i els intermediaris globals del mercat rus durant el període 1994-2013, d’una banda, i, de l’altra, les sinèrgies d’</span><em><span lang="ca" xml:lang="ca">upgrading</span></em><span lang="ca" xml:lang="ca"> (actualització i millora) resultants en la indústria turística local i la destinació en general. En tercer lloc, un procediment iteratiu d’anàlisi de documents (incloent una sèrie de documents de planificació territorial i municipal rellevants), serveix per mostrar la capacitat i el potencial de la teoria dels “moments” proposada en la tesi per la interpretació d’un moment clau en l’evolució de la Costa Daurada centre: l’obertura del parc temàtic Port Aventura a mitjans dels anys noranta.</span>
        </paragraphe>
        <paragraphe num="6">
            <span lang="ca" xml:lang="ca">Els resultats de la tesi ajuden a illustrar i extreure lliçons transferibles per augmentar la comprensió dels mecanismes subjacents als processos evolutius deles destinacions turístiques. Per començar, a partir de la primera investigació empírica emergeix que les xarxes de coneixement administrades amb un Centre de Tecnologia i Innovació com a eix principal (és a dir, </span><em><span lang="ca" xml:lang="ca">knowledge broker</span></em><span lang="ca" xml:lang="ca">) son estructures de gestió del coneixement eficients a l’hora de donar suport a la difusió del coneixement i promoure la participació dels </span><em><span lang="ca" xml:lang="ca">stakeholders</span></em><span lang="ca" xml:lang="ca"> en el desenvolupament de sistemes d’aprenentatge localitzats que esdevenen crucials per una innovació i desenvolupament basats en el coneixement. El segon treball empíric evidencia que l’acoblament estratègic (</span><em><span lang="ca" xml:lang="ca">strategic coupling</span></em><span lang="ca" xml:lang="ca">) entre els actors locals i els actors globals (és a dir, la cooperació mútuament dependent per tal d’aconseguir un objectiu estratègic comú) esdevé una iniciativa privada que pot contribuir efectivament a augmentar la innovació de les empreses locals i permetre la renovació de les destinacions (Sanz-Ibáñez i Anton Clavé, 2016). Finalment, la tesi utilitza el terme </span><em><span lang="ca" xml:lang="ca">path metaphor</span></em><span lang="ca" xml:lang="ca"> (metàfora de la ruta) per referir-se a la gamma de conceptes emmarcats per la idea de les trajectòries dels espais productius, com ara la </span><em><span lang="ca" xml:lang="ca">pathdependence</span></em><span lang="ca" xml:lang="ca">, </span><em><span lang="ca" xml:lang="ca">path creation</span></em><span lang="ca" xml:lang="ca">, o la </span><em><span lang="ca" xml:lang="ca">path plasticity</span></em><span lang="ca" xml:lang="ca">, cada vegada més emprats per economistes regionals i geògrafs econòmics quan analitzen la dinàmica a llarg termini de regions i indústries (Kogler, 2015). Sota aquest raonament, s’entenen els “moments” com a punts clau d’inflexió evolutiva que configuren la trajectòria econòmica, social i urbanística del destí quan s’enfronten a situacions de bloqueig (Sanz-Ibáñez, Wilson, i Anton Clavé, 2017).</span>
        </paragraphe>
        <paragraphe num="7">
            <span lang="ca" xml:lang="ca">A mode de conclusió, els resultats obtinguts en aquesta tesi doctoral van més enllà dels clàssics models funcionals que s’ocupen de l’evolució de les destinacions turístiques i reforcen la integració de l’anàlisi geogràfica del turisme en el pensament contemporani en l’àmbit de la geografia econòmica. A més d’aquesta aportació epistemològica, la recerca també proporciona informació valuosa per guiar estratègies de lideratge orientades a mantenir i augmentar la sostenibilitat i la competitivitat de les destinacions.</span>
        </paragraphe>
        <paragraphe num="8">
            <span lang="ca" xml:lang="ca">Paraules clau: evolució de les destinacions; geografia del turisme; geografia econòmica evolutiva; geografia econòmica relacional; agència humana; contextualitat; dependència del camí; cicle de vida de les destinacions turístiques; xarxes de coneixement; brokers de coneixement; sistemes d’aprenentatge localitzats; xarxes de producció globals; acoblament estratègic; renovació de la destinació; metàfora del camí; moments; punts d’inflexió evolutiva.</span>
        </paragraphe>
    </corps>
    <bibliographie>
        <reference>Agarwal, S., 2002, «Restructuring seaside tourism. The resort lifecycle», Annals of Tourism Research, nº 29(1), 25–55. </reference>
        <reference>Anton Clavé, S., Wilson, J., 2017, «The evolution of coastal tourism destinations: A path plasticity perspective on tourism urbanisation», Journal of Sustainable Tourism, nº 25(1), 96–112. </reference>
        <reference>Bathelt, H., Glückler, J., 2003, «Toward a relational economic geography», Journal of Economic Geography, nº 3(2), 117–144. </reference>
        <reference>Boschma, R., Martin, R. (eds.)., 2010,The handbook of evolutionary economic geography. Cheltenham, Edward Elgar.</reference>
        <reference>Brouder, P., Anton Clavé, S., Gill, A. M., Ioannides, D. (Eds.)., 2017, Tourism Destination Evolution. Oxon and New York, Routledge.</reference>
        <reference>Butler, R. W., 1980, « The concept of a tourist area cycle of evolution: Implications for management of resources», The Canadian Geographer, nº 24(1), 5–12. </reference>
        <reference>Butler, R. W., 2006, The Tourism Area Life Cycle Vol.2 Conceptual and theoretical issues. Clevedon, Channel View.</reference>
        <reference>Christaller, W., 1964, « Some considerations of tourism location in Europe: The peripheral regions – underdeveloped countries – recreation areas», Papers in Regional Science, nº 12(1), 95–105. </reference>
        <reference>Gilbert, E. W., 1939, « The growth of inland and seaside health resorts in England»,Scottish Geographical Magazine, nº 55, 16–35.</reference>
        <reference>Jones, A., 2013, « Geographies of production I Relationality revisited and the ’practice shift’in economic geography», Progress in Human Geography, nº 38(4), 605–615. </reference>
        <reference>Kogler, D. F., 2015, « Editorial: Evolutionary economic geography – Theoretical and empirical progress»,Regional Studies, nº 49(5), 705–711. </reference>
        <reference>Équipe MIT, 2002,Tourismes 1. Lieux communs. Paris, Belin.</reference>
        <reference>Papatheodorou, A., 2004, « Exploring the evolution of tourism resorts», Annals of Tourism Research, nº 31(1), 219–237. </reference>
        <reference>Plog, S. C., 1973, « Why destination areas rise and fall in popularity», Cornell Hotel and Restaurant Administration Quarterly, nº 13, 6–13.</reference>
        <reference>Sanz-Ibáñez, C., Anton Clavé, S., 2014, « The evolution of destinations: Towards an evolutionary and relational economic geography approach», Tourism Geographies, nº 16(4), 563–579. </reference>
        <reference>Sanz-Ibáñez, C., Anton Clavé, S., 2016, « Strategic coupling evolution and destination upgrading», Annals of Tourism Research, nº 56, 1–15. </reference>
        <reference>Sanz-Ibáñez, C., Wilson, J., Anton Clavé, S., 2017, « Moments as catalysts for change in the evolutionary paths of tourism destinations», in Brouder P., Anton ClavéS., Gill A.M., Ioannides D. (eds.), Tourism Destination Evolution, Oxon and New York, Routledge, 81–102.</reference>
    </bibliographie>
</article>