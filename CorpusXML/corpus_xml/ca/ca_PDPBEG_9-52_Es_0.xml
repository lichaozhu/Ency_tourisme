<?xml version="1.0" encoding="UTF-8"?>
<article id="ca_PDPBEG_9-52_Es_0" source="https://journals.openedition.org/viatourism/5092" lang="ca">
    <meta>
        <extraction>2021-05-26</extraction>
        <DOI>https://doi.org/10.4000/viatourism.5092</DOI>
        <revue>Viatourism</revue>
        <numero>17</numero>
        <annee>2020</annee>
    </meta>
    <traductions>
        <original lang="fr" source="5062">
            <traducteur nom="Mariné-Roig" prenom="Estela" />
            Le paysage comme ressource touristique des espaces ruraux
        </original>
        <traduction lang="en" source="5068">Landscape as a tourism resource for rural areas</traduction>
        <traduction lang="es" source="5071">El paisaje como recurso turístico de las zonas rurales</traduction>
        <traduction lang="de" source="5072">Landschaft als touristische Ressource der ländlichen Gebiete</traduction>
        <traduction lang="pt" source="5081">A paisagem como recurso turístico em áreas rurais</traduction>
        <traduction lang="it" source="5088">Il paesaggio come risorsa turistica degli spazi rurali</traduction>
    </traductions>
    <auteurs>
        <auteur nom="Dérioz" prenom="Pierre">
            <oeuvres>
                <publication id="fr_PDPBEG_9-57_Lx_1" source="https://journals.openedition.org/viatourism/5062" lang="fr">Le paysage comme ressource touristique des espaces ruraux</publication>
            </oeuvres>
            <description>
                Maître de conférences, Avignon Université) 
            </description>
        </auteur>
        <auteur nom="Bachimon" prenom="Philippe">
            <oeuvres>
                <publication id="fr_PB_35-139_Ll_1" source="https://journals.openedition.org/viatourism/1314" lang="fr">Les friches touristiques en Polynésie française – Révélateur d’une crise de la destination et forme de résistance au tourisme international</publication>
                <publication id="fr_PBFD_19-29_Au_1" source="https://journals.openedition.org/viatourism/1172" lang="fr">A la mémoire de Rachid Amirou</publication>
                <publication id="fr_PB_5-40_De_1" source="https://journals.openedition.org/viatourism/1652" lang="fr">Des cadres pour la recherche en tourisme</publication>
                <publication id="fr_PBJMDRK_46-47_Ee_1" source="https://journals.openedition.org/viatourism/1336" lang="fr">Expériences touristiques et trajectoires de vie</publication>
                <publication id="fr_PDPBEG_9-57_Lx_1" source="https://journals.openedition.org/viatourism/5062" lang="fr">Le paysage comme ressource touristique des espaces ruraux</publication>
            </oeuvres>
            <description>
                Professeur d’université, Avignon Université 
            </description>
        </auteur>
        <auteur nom="Gauché" prenom="Evelyne">
            <oeuvres>
                <publication id="fr_PDPBEG_9-57_Lx_1" source="https://journals.openedition.org/viatourism/5062" lang="fr">Le paysage comme ressource touristique des espaces ruraux</publication>
            </oeuvres>
            <description>
                Maître de conférences, Université de Tours 
            </description>
        </auteur>
    </auteurs>
    <titre>El paisatge com a recurs turístic a les zones rurals</titre>
    <sousTitre>Perspectives per al sud i el sud-est asiàtic </sousTitre>
    <corps>
        <paragraphe num="1">
            Aquest número de Via@ pretén explorar la següent pregunta: Quin és el paper dels paisatges rurals en el desenvolupament turístic del sud d’Àsia (Índia, Nepal) i del sud-est (Laos, Vietnam i la Xina)? Aquesta pregunta s’aborda aquí a través de sis articles escrits per investigadors de cinc nacionalitats. En aquesta introducció resumim i presentem els temes tractats en aquest número especial de la revista Via.
        </paragraphe>
        <paragraphe num="2">
            El primer angle d’aproximació consisteix en discernir per qui i per a qui es produeix el paisatge rural. Aquesta coproducció social del paisatge es basa en un mecanisme complex per treure partit dels múltiples potencials que ofereixen els territoris, en el qual cooperen els diferents actors, s’ignoren els uns dels altres, competeixen, s’enfronten o negocien. Per interpretar aquest conjunt d’interaccions, cal articular dues dimensions diferenciades però associades, que fan referència a dues maneres diferents d’entendre l’expressió “producció social del paisatge”, com a procés material de conformar l’espai mitjançant accions antròpiques (Lifran i Oueslaty, 2007), però també com a procés cultural de “revelació” d’una fesomia de l’espai com a paisatge (Toublanc, 2013, pàg. 108), és a dir, com a “<em>cosmophanie</em>” (Berque, 2000; 2007).
        </paragraphe>
        <paragraphe num="3">
            Aquestes dues dimensions en tensió (Wylie, 2007), que fan referència a la dualitat fonamental del paisatge (Poullaouec-Gonidec <em>et al.</em>, 2005, pàg. 34; Dérioz, 2012), nodreixen conjuntament les relacions entre els actors: nord de Laos, per exemple, els turistes occidentals es deceben en descobrir que la "selva" venuda per les agències turístiques, que comptaven recórrer d’excursió, és de fet, en gran mesura, explotada per la pagesia o per les plantacions de cautxú promogudes per l’Estat (Ducourtieux <em>et al.</em>, 2006). Com analitzar aquestes discrepàncies –però també de vegades aquestes convergències– entre representacions del paisatge entre actors que tenen pràctiques diferents i els vincles dels quals amb el territori, de vegades, no hi tenen res a veure? Com s’expressen aquestes tensions i quines qüestions de legitimitat plantegen? A qui, en última instància, pertanyen els paisatges: als que conformen les seves facetes del dia a dia, als propietaris del substrat territorial, als que els administren, als que anticipen oportunitats d’inversió i benefici, a aquells qui hi veuen o inventen problemes i elaboren projectes per desenvolupar o "millorar" les condicions de vida que hi ha (Li, 2007), a aquells que els contemplen i visiten, o encara al col·lectiu local, regional o nacional que ho consideri com un patrimoni comú? I qui es beneficia de la transformació en un recurs de mercat de tot o part d’un paisatge banal, quotidià, impregnat en cossos individuals, en fites col·lectives –el <em>taskscape</em> de T. Ingold (1993)?
        </paragraphe>
        <paragraphe num="4">
            El segon angle és apropar-nos al paisatge com a recurs per al desenvolupament turístic. Els autors estan particularment interessats en les diferents lògiques dels processos de desenvolupament turístic, antics o molt recents, que de vegades coexisteixen en el si d’un mateix territori o es succeeixen amb el pas del temps: més aviat lògiques “<em>top-down</em>”, guiades de vegades per la demanda dels turistes i els grans operadors que treballen per satisfer-la, de vegades pels propis Estats que fan del turisme el vector de les polítiques públiques amb objectius sovint barrejats (desenvolupament regional, reducció de la pobresa, però també integració i control de les poblacions rurals); lògiques més “<em>bottom-up</em>” quan són els actors locals, individual o col·lectivament, els que intenten desenvolupar aquest sector d’activitat. Es prestarà especial atenció a la manera en què les poblacions tenen un paper impulsor en aquests processos, s’associen amb ells o, per contra, queden excloses d’ells.
        </paragraphe>
        <paragraphe num="5">
            Més enllà de l’anàlisi dels sistemes d’actors en el treball i de les formes adoptades pel desenvolupament turístic, les qüestions sobre el pes real d’aquests sectors turístics locals i la seva efectivitat en termes de desenvolupament territorial s’aborden en la major part dels articles i, amb ells, el paper del turisme en la diferenciació dels espais, a diferents escales. Aquí, pensat com un vector d’integració en una comunitat nacional real o percebuda com a tal, o en l’economia globalitzada, el turisme funciona en un altre lloc com a factor de marginació (Déry, 2007)?
        </paragraphe>
        <paragraphe num="6">
            Un tercer angle d’enfocament està dirigit a entendre quins mecanismes han construït l’imaginari turístic dels paisatges, sabent que aquest imaginari varia segons les societats i segons els grups socials (Decroly, 2015). Els articles d’aquest número es centren en el lloc que ocupen els paisatges com a atractius turístics i, més enllà, quin paper juga, en el desenvolupament turístic d’aquests espais, l’evolució contemporània de les clienteles en un context de segmentació de les clienteles tradicionals i l’augment de les clienteles asiàtiques (Xina) i del turisme domèstic (Sacareau <em>et al.</em>, 2015)?
        </paragraphe>
        <paragraphe num="7">
            Un quart angle d’aproximació ha consistit en explorar l’impacte de la presència turística, més o menys forta i més o menys permanent, sobre les poblacions rurals sotmeses a efectes d’oportunitat (activitats, llocs de treball, ingressos...), però també a les restriccions, especialment a través de les regulacions i restriccions d’usos derivats dels processos de patrimonialització (Déry, Tremblay, 2009; Dérioz, 2011; Thibault, Bénos, 2017): un bon exemple on el “poder d’exclusió” constitueix una espasa de dos talls (“<em>double edge</em>”) (Hall <em>et al.</em>, 2011). Les funcions dels territoris afectats es poden transformar, possiblement en detriment de l’(agri)cultura local: pressió sobre la terra per a altres usos, oportunitats accelerant la caiguda o la reorientació dels sistemes de producció (Bachimon, 2013). Així, els articles d’aquest número han abordat les múltiples mutacions territorials que poden derivar-se del desenvolupament turístic i, en particular, aquelles que deixen empremta en els paisatges. És per això que parlem en determinats casos de "posada en escena" paisatgística o de paisatges construïts per la funció turística, com ara els operats en la modalitat kitsch (article Bachimon, Gauché &amp;amp; Le). Les conseqüències paisatgístiques de determinats fenòmens, com ara l’abandonament o la modernització agrícola, la urbanització, són susceptibles, doncs, d’alterar el recurs paisatgístic en què es basa el turisme i comprometre el seu desenvolupament.
        </paragraphe>
        <paragraphe num="8">
            Una cinquena entrada ha consistit en qüestionar les representacions, inevitablement plurals, de les quals són l’objecte els paisatges i les dinàmiques contemporànies dels territoris, en aquests espais rurals marginals que estan experimentant avui canvis profunds, degut a l’efecte de diversos factors, tant polítics com socioeconòmics i ambientals. Així doncs, podem veure adequacions i insuficiències entre els reptes actuals d’aquests territoris i les representacions, de vegades fantasioses, d’aquests indrets. Això planteja qüestions sobre l’origen d’aquests imaginaris (literatura, cinema, fotografia, comentaris de turistes, publicitat i promoció turística, etc.), la forma de desplegar-se i entrar en sinergies o tensions. amb realitats socials, econòmiques i mediambientals dels territoris afectats, que finalment els transformen en noves realitats socioculturals. Es tracta, doncs, d’aquesta pluralitat de perspectives, tant endògenes com exògenes, que s’examina aquí, per intentar comprendre com s’entrecreuen o fins i tot s’hibriden, revelant les múltiples qüestions que es cristal·litzen en el paisatge (Gauché, 2015).
        </paragraphe>
        <paragraphe num="9">
            Finalment, hi ha la qüestió dels paisatges com a mediació entre les cultures locals, sobretot si aquests paisatges representen un element clau d’aquestes –de vegades, a costa del folklore, les tasques d’identitat o la “re-invenció de la tradició ”– i la cultura global que transmeten els turistes (McCaskill, Kempe ed., 1997), que és la sisena i última entrada en aquest número. Les cultures locals, ja tinguin un fonament ètnic, religiós, soci-professional o de gènere, es troben paradoxalment afeblides pel fet de la seva reputació i poden ser condemnades a desaparèixer. Aquest fenomen, que s’observa àmpliament, pot provocar rigideses d’identitats o, al contrari, una certa abdicació. En tots els casos, les relacions entre paisatges i identitats, siguin estretes o soltes, fixes o dinàmiques, han semblat importants per a autors que han intentat entendre per què algunes identitats locals es consideren excel·lents productores i gestores dels paisatges que pretenem conservar, quan no ho són pas altres cultures indígenes. Com es forgen llavors les imatges més o menys ecològiques i paisatgístiques de les identitats locals, i com s’instrumentalitzen, per part d’actors externs, però també per locals, que busquen obtenir una mena de font de <em>soft power</em> de visibilitat, capital i autonomia (Landy <em>et al.</em>, 2017)?
        </paragraphe>
    </corps>
    <bibliographie>
        <reference>Bachimon, Ph. (2013), La vacance des lieux, Belin, Paris. </reference>
        <reference>Berque, A. (2000), Médiance, de milieux en paysages, Belin, Paris. </reference>
        <reference>Berque, A. (2007), « Cosmophanie et paysage moderne », in Bergé, A., Collot, M. (dir.), Paysage et modernité(s), Ousia, Bruxelles, pp. 42-65. </reference>
        <reference>Decroly, JM. (2015), Le tourisme comme expérience. Regards interdisciplinaires sur le vécu touristique, Presse de l’Université de Québec. </reference>
        <reference>Dérioz, P. (2012), L’apparence des choses. Analyser les paysages pour comprendre les systèmes territoriaux, Habilitation à Diriger des Recherches, E.N.S. de Lyon.</reference>
        <reference>Dérioz, P. (2011), « Les ambigüités de la patrimonialisation des paysages ‘naturels’ », in Patrimoines naturels, C. Bouisset et I. Degrémont (dir.), Sud-Ouest Européen, 2010, n° 30, pp. 19-36, disponible a : https://soe.revues.org/1220</reference>
        <reference>Déry, S. (2007), « Les parcs nationaux en Asie du Sud-Est, une manifestation de la transformation de l’État moderne. Le cas du parc national Cat Tien au Vietnam » Géocarrefour, 82(4), pp. 219-230, disponible a :</reference>
        <reference>http://geocarrefour.revues.org/index3322.html </reference>
        <reference>Déry, S. et Tremblay, M. (2009), « L’implantation des aires protégées au Vietnam : quels impacts pour les populations locales ? Une étude de cas dans la province de Lâm Dông », VertigO - la revue électronique en sciences de l’environnement, Vol. 8, N. 3, mis en ligne le 15 avril 2009, disponible a : http://vertigo.revues.org/index8059.html, DOI : https://doi.org/10.4000/vertigo.8059, (Consulté le 30 avril 2009).</reference>
        <reference>Ducourtieux, O., Visonnavong, P., Rossard, J. (2006), “Introducing Cash Crops in Shifting Cultivation Regions – The Experience with Cardamom in Laos”, Agroforestry Systems, Vol. 66, N. 1, pp. 65-76. </reference>
        <reference>Gauché, É. (2015). « Le paysage existe-t-il dans les pays du Sud ? Pistes de recherches sur l’institutionnalisation du paysage », VertigO - la revue électronique en sciences de l’environnement, Vol. 15 N. 1, disponible a : http://vertigo.revues.org/16009 DOI : 10.4000/vertigo.16009 </reference>
        <reference>Hall, D., Hirsch, P., Li, T. (2011), Powers of exclusion. Land dilemmas in Southeast Asia, University of Hawaii Press, Honolulu.</reference>
        <reference>Ingold, T. (1993), "The Temporality of the Landscape", World Archaeology, Vol. 25, N. 2, pp. 152-174. </reference>
        <reference>Landy, F., Belaidi, N., Gaudry Sada, K.H., 2017, « Les espaces protégés urbains, vecteurs de justice ou d’injustice pour les populations autochtones ? Les cas de Xochimilco et des parcs nationaux de Mumbai et du Cap/Urban Protected Areas: Forces of justice or injustice for Indigenous populations? The cases of Xochimilco and the national parks of Mumbai and Cape Town” », Justice spatiale | Spatial Justice, N. 11, disponible sur : https://www.jssj.org/article/les-espaces-proteges-urbains-vecteurs-de-justice-ou-dinjustice-pour-les-populations-autochtones-les-cas-de-xochimilco-et-des-parcs-nationaux-de-mumbai-et-du-cap/ </reference>
        <reference>Li, T. (2007), The Will to Improve. Governmentality, Development, and the Practice of Politics, Duke University Press, Durham.</reference>
        <reference>Lifran, R., Oueslati, W. (2007), « Eléments d’économie du paysage », Économie rurale, N. 297-298 | 2007, pp. 85-98 disponible a : </reference>
        <reference>http://journals.openedition.org/economierurale/2031</reference>
        <reference>McCaskill, D., Kampe, K. (eds.) (1997), Development of Domestication? Indigenous Peoples of Southeast Asia, Silkworm Books, Chiang Mai. </reference>
        <reference>Poulaouec-Gonidec, P., Domon, G., Paquette, S. (2005), « Le paysage, un concept en débat », in P. Poulaouec-Gonidec, G. Domon et S. Paquette (dir.), Paysages en perspective, chap. 1, coll. Paramètres, Presses de l’Université de Montréal, pp. 19-44. </reference>
        <reference>Sacareau, I., Taunay, B., Peyvel, E. (2015), La mondialisation du tourisme. Les nouvelles frontières d’une pratique, PUR, Rennes.</reference>
        <reference>Thibault, B., Bénos, R. (coord.) (2017), Paysanneries et patrimonialisation dans les Suds. Ressources, conflits, arrangements, BAGF – Géographies, N. 2017-2, pp. 185-352. </reference>
        <reference>Toublanc, M. (2013), « Ressources paysagères entre héritage et projets. Introduction », in Y., Luginbhul et D., Terrasson (coord.), Paysage et développement durable, Quae ed., pp. 101-113. </reference>
    </bibliographie>
</article>